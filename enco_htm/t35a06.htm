<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עזרא פרק ו</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
ו
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35a06.mp3" TARGET="_blank">האזנה לפרק זה</A>
</P>
<HR>

<H1>עזרא פרק ו</H1>

<A NAME="1"> </A>
<P><B>א</B> בֵּאדַיִן דָּרְיָוֶשׁ מַלְכָּא, שָׂם טְעֵם; וּבַקַּרוּ בְּבֵית סִפְרַיָּא, דִּי גִנְזַיָּא מְהַחֲתִין תַּמָּה--בְּבָבֶל. 
<A NAME="2"> </A>
<B>ב</B> וְהִשְׁתְּכַח בְּאַחְמְתָא, בְּבִירְתָא דִּי בְּמָדַי מְדִינְתָּא--מְגִלָּה חֲדָה; וְכֵן-כְּתִיב בְּגַוַּהּ, דִּכְרוֹנָה.  {פ}<BR>
<A NAME="3"> </A>
<B>ג</B> בִּשְׁנַת חֲדָה לְכוֹרֶשׁ מַלְכָּא, כּוֹרֶשׁ מַלְכָּא שָׂם טְעֵם--בֵּית-אֱלָהָא בִירוּשְׁלֶם בַּיְתָא יִתְבְּנֵא, אֲתַר דִּי-דָבְחִין דִּבְחִין וְאֻשּׁוֹהִי מְסוֹבְלִין; רוּמֵהּ אַמִּין שִׁתִּין, פְּתָיֵהּ אַמִּין שִׁתִּין. 
<A NAME="4"> </A>
<B>ד</B> נִדְבָּכִין דִּי-אֶבֶן גְּלָל, תְּלָתָא, וְנִדְבָּךְ, דִּי-אָע חֲדַת; וְנִפְקְתָא--מִן-בֵּית מַלְכָּא, תִּתְיְהִב. 
<A NAME="5"> </A>
<B>ה</B> וְאַף מָאנֵי בֵית-אֱלָהָא, דִּי דַהֲבָה וְכַסְפָּא, דִּי נְבוּכַדְנֶצַּר הַנְפֵּק מִן-הֵיכְלָא דִי-בִירוּשְׁלֶם, וְהֵיבֵל לְבָבֶל--יַהֲתִיבוּן, וִיהָךְ לְהֵיכְלָא דִי-בִירוּשְׁלֶם לְאַתְרֵהּ, וְתַחֵת, בְּבֵית אֱלָהָא.  {ס} 
<A NAME="6"> </A>
<B>ו</B> כְּעַן תַּתְּנַי פַּחַת עֲבַר-נַהֲרָה שְׁתַר בּוֹזְנַי, וּכְנָוָתְהוֹן, אֲפַרְסְכָיֵא, דִּי בַּעֲבַר נַהֲרָה--רַחִיקִין הֲווֹ, מִן-תַּמָּה. 
<A NAME="7"> </A>
<B>ז</B> שְׁבֻקוּ, לַעֲבִידַת בֵּית-אֱלָהָא דֵךְ; פַּחַת יְהוּדָיֵא וּלְשָׂבֵי יְהוּדָיֵא, בֵּית-אֱלָהָא דֵךְ יִבְנוֹן עַל-אַתְרֵהּ. 
<A NAME="8"> </A>
<B>ח</B> וּמִנִּי, שִׂים טְעֵם--לְמָא דִי-תַעַבְדוּן עִם-שָׂבֵי יְהוּדָיֵא אִלֵּךְ, לְמִבְנֵא בֵּית-אֱלָהָא דֵךְ; וּמִנִּכְסֵי מַלְכָּא, דִּי מִדַּת עֲבַר נַהֲרָה, אָסְפַּרְנָא נִפְקְתָא תֶּהֱוֵא מִתְיַהֲבָא לְגֻבְרַיָּא אִלֵּךְ, דִּי-לָא לְבַטָּלָא. 
<A NAME="9"> </A>
<B>ט</B> וּמָה חַשְׁחָן וּבְנֵי תוֹרִין וְדִכְרִין וְאִמְּרִין לַעֲלָוָן לֶאֱלָהּ שְׁמַיָּא חִנְטִין מְלַח חֲמַר וּמְשַׁח, כְּמֵאמַר כָּהֲנַיָּא דִי-בִירוּשְׁלֶם לֶהֱוֵא מִתְיְהֵב לְהֹם יוֹם בְּיוֹם--דִּי-לָא שָׁלוּ. 
<A NAME="10"> </A>
<B>י</B> דִּי-לֶהֱון מְהַקְרְבִין נִיחוֹחִין, לֶאֱלָהּ שְׁמַיָּא; וּמְצַלַּיִן, לְחַיֵּי מַלְכָּא וּבְנוֹהִי. 
<A NAME="11"> </A>
<B>יא</B> וּמִנִּי, שִׂים טְעֵם--דִּי כָל-אֱנָשׁ דִּי יְהַשְׁנֵא פִּתְגָמָא דְנָה, יִתְנְסַח אָע מִן-בַּיְתֵהּ וּזְקִיף יִתְמְחֵא עֲלֹהִי; וּבַיְתֵהּ נְוָלוּ יִתְעֲבֵד, עַל-דְּנָה. 
<A NAME="12"> </A>
<B>יב</B> וֵאלָהָא דִּי שַׁכִּן שְׁמֵהּ תַּמָּה, יְמַגַּר כָּל-מֶלֶךְ וְעַם דִּי יִשְׁלַח יְדֵהּ לְהַשְׁנָיָה לְחַבָּלָה בֵּית-אֱלָהָא דֵךְ--דִּי בִירוּשְׁלֶם; אֲנָה דָרְיָוֶשׁ שָׂמֶת טְעֵם, אָסְפַּרְנָא יִתְעֲבִד.  {פ}<BR>
<A NAME="13"> </A>
<B>יג</B> אֱדַיִן תַּתְּנַי פַּחַת עֲבַר-נַהֲרָה, שְׁתַר בּוֹזְנַי--וּכְנָוָתְהוֹן:  לָקֳבֵל, דִּי-שְׁלַח דָּרְיָוֶשׁ מַלְכָּא כְּנֵמָא--אָסְפַּרְנָא עֲבַדוּ. 
<A NAME="14"> </A>
<B>יד</B> וְשָׂבֵי יְהוּדָיֵא בָּנַיִן וּמַצְלְחִין, בִּנְבוּאַת חַגַּי נְבִיָּאה וּזְכַרְיָה בַּר-עִדּוֹא; וּבְנוֹ וְשַׁכְלִלוּ, מִן-טַעַם אֱלָהּ יִשְׂרָאֵל, וּמִטְּעֵם כּוֹרֶשׁ וְדָרְיָוֶשׁ, וְאַרְתַּחְשַׁשְׂתְּא מֶלֶךְ פָּרָס. 
<A NAME="15"> </A>
<B>טו</B> וְשֵׁיצִיא בַּיְתָה דְנָה, עַד יוֹם תְּלָתָה לִירַח אֲדָר--דִּי-הִיא שְׁנַת-שֵׁת, לְמַלְכוּת דָּרְיָוֶשׁ מַלְכָּא.  {פ}<BR>
<A NAME="16"> </A>
<B>טז</B> וַעֲבַדוּ בְנֵי-יִשְׂרָאֵל כָּהֲנַיָּא וְלֵוָיֵא וּשְׁאָר בְּנֵי-גָלוּתָא, חֲנֻכַּת בֵּית-אֱלָהָא דְנָה--בְּחֶדְוָה. 
<A NAME="17"> </A>
<B>יז</B> וְהַקְרִבוּ, לַחֲנֻכַּת בֵּית-אֱלָהָא דְנָה, תּוֹרִין מְאָה, דִּכְרִין מָאתַיִן אִמְּרִין אַרְבַּע מְאָה; וּצְפִירֵי עִזִּין לחטיא (לְחַטָּאָה) עַל-כָּל-יִשְׂרָאֵל, תְּרֵי-עֲשַׂר--לְמִנְיָן, שִׁבְטֵי יִשְׂרָאֵל. 
<A NAME="18"> </A>
<B>יח</B> וַהֲקִימוּ כָהֲנַיָּא בִּפְלֻגָּתְהוֹן, וְלֵוָיֵא בְּמַחְלְקָתְהוֹן, עַל-עֲבִידַת אֱלָהָא, דִּי בִירוּשְׁלֶם:  כִּכְתָב, סְפַר מֹשֶׁה.  {פ}<BR>
<A NAME="19"> </A>
<B>יט</B> וַיַּעֲשׂוּ בְנֵי-הַגּוֹלָה, אֶת-הַפָּסַח--בְּאַרְבָּעָה עָשָׂר, לַחֹדֶשׁ הָרִאשׁוֹן. 
<A NAME="20"> </A>
<B>כ</B> כִּי הִטַּהֲרוּ הַכֹּהֲנִים וְהַלְוִיִּם, כְּאֶחָד--כֻּלָּם טְהוֹרִים; וַיִּשְׁחֲטוּ הַפֶּסַח לְכָל-בְּנֵי הַגּוֹלָה, וְלַאֲחֵיהֶם הַכֹּהֲנִים וְלָהֶם. 
<A NAME="21"> </A>
<B>כא</B> וַיֹּאכְלוּ בְנֵי-יִשְׂרָאֵל, הַשָּׁבִים מֵהַגּוֹלָה, וְכֹל הַנִּבְדָּל מִטֻּמְאַת גּוֹיֵ-הָאָרֶץ, אֲלֵהֶם--לִדְרֹשׁ, לַיהוָה אֱלֹהֵי יִשְׂרָאֵל. 
<A NAME="22"> </A>
<B>כב</B> וַיַּעֲשׂוּ חַג-מַצּוֹת שִׁבְעַת יָמִים, בְּשִׂמְחָה:  כִּי שִׂמְּחָם יְהוָה, וְהֵסֵב לֵב מֶלֶךְ-אַשּׁוּר עֲלֵיהֶם--לְחַזֵּק יְדֵיהֶם, בִּמְלֶאכֶת בֵּית-הָאֱלֹהִים אֱלֹהֵי יִשְׂרָאֵל.  {פ}</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
ו
<A HREF="t35a07.htm">ז</A>
<A HREF="t35a08.htm">ח</A>
<A HREF="t35a09.htm">ט</A>
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35a06')</SCRIPT></P>
</BODY></HTML>
