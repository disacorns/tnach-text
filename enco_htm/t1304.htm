<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - הושע פרק ד</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
ד
<A HREF="t1305.htm">ה</A>
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
<A HREF="t1309.htm">ט</A>
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
<BR>
 <BR>
<A HREF="http://www.mechon-mamre.org/mp3/t1304.mp3" TARGET="_blank">האזנה לפרק זה</A>
</P>
<HR>

<H1>הושע פרק ד</H1>

<A NAME="1"> </A>
<P><B>א</B> שִׁמְעוּ דְבַר-יְהוָה, בְּנֵי יִשְׂרָאֵל:  כִּי רִיב לַיהוָה, עִם-יוֹשְׁבֵי הָאָרֶץ--כִּי אֵין-אֱמֶת וְאֵין-חֶסֶד וְאֵין-דַּעַת אֱלֹהִים, בָּאָרֶץ. 
<A NAME="2"> </A>
<B>ב</B> אָלֹה וְכַחֵשׁ, וְרָצֹחַ וְגָנֹב וְנָאֹף; פָּרָצוּ, וְדָמִים בְּדָמִים נָגָעוּ. 
<A NAME="3"> </A>
<B>ג</B> עַל-כֵּן תֶּאֱבַל הָאָרֶץ, וְאֻמְלַל כָּל-יוֹשֵׁב בָּהּ, בְּחַיַּת הַשָּׂדֶה, וּבְעוֹף הַשָּׁמָיִם; וְגַם-דְּגֵי הַיָּם, יֵאָסֵפוּ. 
<A NAME="4"> </A>
<B>ד</B> אַךְ אִישׁ אַל-יָרֵב, וְאַל-יוֹכַח אִישׁ; וְעַמְּךָ, כִּמְרִיבֵי כֹהֵן. 
<A NAME="5"> </A>
<B>ה</B> וְכָשַׁלְתָּ הַיּוֹם, וְכָשַׁל גַּם-נָבִיא עִמְּךָ לָיְלָה; וְדָמִיתִי, אִמֶּךָ. 
<A NAME="6"> </A>
<B>ו</B> נִדְמוּ עַמִּי, מִבְּלִי הַדָּעַת:  כִּי-אַתָּה הַדַּעַת מָאַסְתָּ, ואמאסאך (וְאֶמְאָסְךָ) מִכַּהֵן לִי, וַתִּשְׁכַּח תּוֹרַת אֱלֹהֶיךָ, אֶשְׁכַּח בָּנֶיךָ גַּם-אָנִי. 
<A NAME="7"> </A>
<B>ז</B> כְּרֻבָּם, כֵּן חָטְאוּ-לִי; כְּבוֹדָם, בְּקָלוֹן אָמִיר. 
<A NAME="8"> </A>
<B>ח</B> חַטַּאת עַמִּי, יֹאכֵלוּ; וְאֶל-עֲונָם, יִשְׂאוּ נַפְשׁוֹ. 
<A NAME="9"> </A>
<B>ט</B> וְהָיָה כָעָם, כַּכֹּהֵן; וּפָקַדְתִּי עָלָיו דְּרָכָיו, וּמַעֲלָלָיו אָשִׁיב לוֹ. 
<A NAME="10"> </A>
<B>י</B> וְאָכְלוּ וְלֹא יִשְׂבָּעוּ, הִזְנוּ וְלֹא יִפְרֹצוּ:  כִּי-אֶת-יְהוָה עָזְבוּ, לִשְׁמֹר. 
<A NAME="11"> </A>
<B>יא</B> זְנוּת וְיַיִן וְתִירוֹשׁ, יִקַּח-לֵב. 
<A NAME="12"> </A>
<B>יב</B> עַמִּי בְּעֵצוֹ יִשְׁאָל, וּמַקְלוֹ יַגִּיד לוֹ:  כִּי רוּחַ זְנוּנִים הִתְעָה, וַיִּזְנוּ מִתַּחַת אֱלֹהֵיהֶם. 
<A NAME="13"> </A>
<B>יג</B> עַל-רָאשֵׁי הֶהָרִים יְזַבֵּחוּ, וְעַל-הַגְּבָעוֹת יְקַטֵּרוּ, תַּחַת אַלּוֹן וְלִבְנֶה וְאֵלָה, כִּי טוֹב צִלָּהּ; עַל-כֵּן, תִּזְנֶינָה בְּנוֹתֵיכֶם, וְכַלּוֹתֵיכֶם, תְּנָאַפְנָה. 
<A NAME="14"> </A>
<B>יד</B> לֹא-אֶפְקוֹד עַל-בְּנוֹתֵיכֶם כִּי תִזְנֶינָה, וְעַל-כַּלּוֹתֵיכֶם כִּי תְנָאַפְנָה--כִּי-הֵם עִם-הַזֹּנוֹת יְפָרֵדוּ, וְעִם-הַקְּדֵשׁוֹת יְזַבֵּחוּ; וְעָם לֹא-יָבִין, יִלָּבֵט. 
<A NAME="15"> </A>
<B>טו</B> אִם-זֹנֶה אַתָּה יִשְׂרָאֵל, אַל-יֶאְשַׁם יְהוּדָה; וְאַל-תָּבֹאוּ הַגִּלְגָּל, וְאַל-תַּעֲלוּ בֵּית אָוֶן, וְאַל-תִּשָּׁבְעוּ, חַי-יְהוָה. 
<A NAME="16"> </A>
<B>טז</B> כִּי כְּפָרָה סֹרֵרָה, סָרַר יִשְׂרָאֵל; עַתָּה יִרְעֵם יְהוָה, כְּכֶבֶשׂ בַּמֶּרְחָב. 
<A NAME="17"> </A>
<B>יז</B> חֲבוּר עֲצַבִּים אֶפְרָיִם, הַנַּח-לוֹ. 
<A NAME="18"> </A>
<B>יח</B> סָר, סָבְאָם; הַזְנֵה הִזְנוּ, אָהֲבוּ הֵבוּ קָלוֹן מָגִנֶּיהָ. 
<A NAME="19"> </A>
<B>יט</B> צָרַר רוּחַ אוֹתָהּ, בִּכְנָפֶיהָ; וְיֵבֹשׁוּ, מִזִּבְחוֹתָם.  {פ}</P>

<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
ד
<A HREF="t1305.htm">ה</A>
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
<A HREF="t1309.htm">ט</A>
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1304')</SCRIPT></P>
</BODY></HTML>
