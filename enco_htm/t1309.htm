<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - הושע פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
<A HREF="t1304.htm">ד</A>
<A HREF="t1305.htm">ה</A>
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
ט
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
<BR>
 <BR>
<A HREF="http://www.mechon-mamre.org/mp3/t1309.mp3" TARGET="_blank">האזנה לפרק זה</A>
</P>
<HR>

<H1>הושע פרק ט</H1>

<A NAME="1"> </A>
<P><B>א</B> אַל-תִּשְׂמַח יִשְׂרָאֵל אֶל-גִּיל כָּעַמִּים, כִּי זָנִיתָ מֵעַל אֱלֹהֶיךָ; אָהַבְתָּ אֶתְנָן, עַל כָּל-גָּרְנוֹת דָּגָן. 
<A NAME="2"> </A>
<B>ב</B> גֹּרֶן וָיֶקֶב, לֹא יִרְעֵם; וְתִירוֹשׁ, יְכַחֶשׁ בָּהּ. 
<A NAME="3"> </A>
<B>ג</B> לֹא יֵשְׁבוּ, בְּאֶרֶץ יְהוָה; וְשָׁב אֶפְרַיִם מִצְרַיִם, וּבְאַשּׁוּר טָמֵא יֹאכֵלוּ. 
<A NAME="4"> </A>
<B>ד</B> לֹא-יִסְּכוּ לַיהוָה יַיִן, וְלֹא יֶעֶרְבוּ-לוֹ--זִבְחֵיהֶם כְּלֶחֶם אוֹנִים לָהֶם, כָּל-אֹכְלָיו יִטַּמָּאוּ:  כִּי-לַחְמָם לְנַפְשָׁם, לֹא יָבוֹא בֵּית יְהוָה. 
<A NAME="5"> </A>
<B>ה</B> מַה-תַּעֲשׂוּ, לְיוֹם מוֹעֵד, וּלְיוֹם, חַג-יְהוָה. 
<A NAME="6"> </A>
<B>ו</B> כִּי-הִנֵּה הָלְכוּ מִשֹּׁד, מִצְרַיִם תְּקַבְּצֵם מֹף תְּקַבְּרֵם; מַחְמַד לְכַסְפָּם, קִמּוֹשׂ יִירָשֵׁם, חוֹחַ, בְּאָהֳלֵיהֶם. 
<A NAME="7"> </A>
<B>ז</B> בָּאוּ יְמֵי הַפְּקֻדָּה, בָּאוּ יְמֵי הַשִּׁלֻּם--יֵדְעוּ, יִשְׂרָאֵל; אֱוִיל הַנָּבִיא, מְשֻׁגָּע אִישׁ הָרוּחַ--עַל רֹב עֲונְךָ, וְרַבָּה מַשְׂטֵמָה. 
<A NAME="8"> </A>
<B>ח</B> צֹפֶה אֶפְרַיִם, עִם-אֱלֹהָי; נָבִיא פַּח יָקוֹשׁ, עַל-כָּל-דְּרָכָיו--מַשְׂטֵמָה, בְּבֵית אֱלֹהָיו. 
<A NAME="9"> </A>
<B>ט</B> הֶעְמִיקוּ שִׁחֵתוּ, כִּימֵי הַגִּבְעָה; יִזְכּוֹר עֲונָם, יִפְקוֹד חַטֹּאותָם.  {ס} 
<A NAME="10"> </A>
<B>י</B> כַּעֲנָבִים בַּמִּדְבָּר, מָצָאתִי יִשְׂרָאֵל--כְּבִכּוּרָה בִתְאֵנָה בְּרֵאשִׁיתָהּ, רָאִיתִי אֲבוֹתֵיכֶם; הֵמָּה בָּאוּ בַעַל-פְּעוֹר, וַיִּנָּזְרוּ לַבֹּשֶׁת, וַיִּהְיוּ שִׁקּוּצִים, כְּאָהֳבָם. 
<A NAME="11"> </A>
<B>יא</B> אֶפְרַיִם, כָּעוֹף יִתְעוֹפֵף כְּבוֹדָם; מִלֵּדָה וּמִבֶּטֶן, וּמֵהֵרָיוֹן. 
<A NAME="12"> </A>
<B>יב</B> כִּי אִם-יְגַדְּלוּ אֶת-בְּנֵיהֶם, וְשִׁכַּלְתִּים מֵאָדָם:  כִּי-גַם-אוֹי לָהֶם, בְּשׂוּרִי מֵהֶם. 
<A NAME="13"> </A>
<B>יג</B> אֶפְרַיִם כַּאֲשֶׁר-רָאִיתִי לְצוֹר, שְׁתוּלָה בְנָוֶה; וְאֶפְרַיִם, לְהוֹצִיא אֶל-הֹרֵג בָּנָיו. 
<A NAME="14"> </A>
<B>יד</B> תֵּן-לָהֶם יְהוָה, מַה-תִּתֵּן; תֵּן-לָהֶם רֶחֶם מַשְׁכִּיל, וְשָׁדַיִם צֹמְקִים. 
<A NAME="15"> </A>
<B>טו</B> כָּל-רָעָתָם בַּגִּלְגָּל, כִּי-שָׁם שְׂנֵאתִים, עַל רֹעַ מַעַלְלֵיהֶם, מִבֵּיתִי אֲגָרְשֵׁם; לֹא אוֹסֵף אַהֲבָתָם, כָּל-שָׂרֵיהֶם סֹרְרִים. 
<A NAME="16"> </A>
<B>טז</B> הֻכָּה אֶפְרַיִם--שָׁרְשָׁם יָבֵשׁ, פְּרִי בלי- (בַל-) יַעֲשׂוּן; גַּם כִּי יֵלֵדוּן, וְהֵמַתִּי מַחֲמַדֵּי בִטְנָם. 
<A NAME="17"> </A>
<B>יז</B> יִמְאָסֵם אֱלֹהַי, כִּי לֹא שָׁמְעוּ לוֹ; וְיִהְיוּ נֹדְדִים, בַּגּוֹיִם.  {ס}</P>

<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
<A HREF="t1304.htm">ד</A>
<A HREF="t1305.htm">ה</A>
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
ט
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1309')</SCRIPT></P>
</BODY></HTML>
