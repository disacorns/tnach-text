<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עמוס פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עמוס - <A HREF="t15.htm">הכול</A><BR>פרק
<A HREF="t1501.htm">א</A>
<A HREF="t1502.htm">ב</A>
ג
<A HREF="t1504.htm">ד</A>
<A HREF="t1505.htm">ה</A>
<A HREF="t1506.htm">ו</A>
<A HREF="t1507.htm">ז</A>
<A HREF="t1508.htm">ח</A>
<A HREF="t1509.htm">ט</A>
<BR>
 <BR>
<A HREF="http://www.mechon-mamre.org/mp3/t1503.mp3" TARGET="_blank">האזנה לפרק זה</A>
</P>
<HR>

<H1>עמוס פרק ג</H1>

<A NAME="1"> </A>
<P><B>א</B> שִׁמְעוּ אֶת-הַדָּבָר הַזֶּה, אֲשֶׁר דִּבֶּר יְהוָה עֲלֵיכֶם--בְּנֵי יִשְׂרָאֵל:  עַל כָּל-הַמִּשְׁפָּחָה, אֲשֶׁר הֶעֱלֵיתִי מֵאֶרֶץ מִצְרַיִם לֵאמֹר. 
<A NAME="2"> </A>
<B>ב</B> רַק אֶתְכֶם יָדַעְתִּי, מִכֹּל מִשְׁפְּחוֹת הָאֲדָמָה; עַל-כֵּן אֶפְקֹד עֲלֵיכֶם, אֵת כָּל-עֲונֹתֵיכֶם. 
<A NAME="3"> </A>
<B>ג</B> הֲיֵלְכוּ שְׁנַיִם, יַחְדָּו, בִּלְתִּי, אִם-נוֹעָדוּ. 
<A NAME="4"> </A>
<B>ד</B> הֲיִשְׁאַג אַרְיֵה בַּיַּעַר, וְטֶרֶף אֵין לוֹ; הֲיִתֵּן כְּפִיר קוֹלוֹ מִמְּעֹנָתוֹ, בִּלְתִּי אִם-לָכָד. 
<A NAME="5"> </A>
<B>ה</B> הֲתִפֹּל צִפּוֹר עַל-פַּח הָאָרֶץ, וּמוֹקֵשׁ אֵין לָהּ; הֲיַעֲלֶה-פַּח, מִן-הָאֲדָמָה, וְלָכוֹד, לֹא יִלְכּוֹד. 
<A NAME="6"> </A>
<B>ו</B> אִם-יִתָּקַע שׁוֹפָר בְּעִיר, וְעָם לֹא יֶחֱרָדוּ; אִם-תִּהְיֶה רָעָה בְּעִיר, וַיהוָה לֹא עָשָׂה. 
<A NAME="7"> </A>
<B>ז</B> כִּי לֹא יַעֲשֶׂה אֲדֹנָי יְהוִה, דָּבָר, כִּי אִם-גָּלָה סוֹדוֹ, אֶל-עֲבָדָיו הַנְּבִיאִים. 
<A NAME="8"> </A>
<B>ח</B> אַרְיֵה שָׁאָג, מִי לֹא יִירָא; אֲדֹנָי יְהוִה דִּבֶּר, מִי לֹא יִנָּבֵא. 
<A NAME="9"> </A>
<B>ט</B> הַשְׁמִיעוּ עַל-אַרְמְנוֹת בְּאַשְׁדּוֹד, וְעַל-אַרְמְנוֹת בְּאֶרֶץ מִצְרָיִם; וְאִמְרוּ, הֵאָסְפוּ עַל-הָרֵי שֹׁמְרוֹן, וּרְאוּ מְהוּמֹת רַבּוֹת בְּתוֹכָהּ, וַעֲשׁוּקִים בְּקִרְבָּהּ. 
<A NAME="10"> </A>
<B>י</B> וְלֹא-יָדְעוּ עֲשׂוֹת-נְכֹחָה, נְאֻם-יְהוָה; הָאוֹצְרִים חָמָס וָשֹׁד, בְּאַרְמְנוֹתֵיהֶם.  {פ}<BR>
<A NAME="11"> </A>
<B>יא</B> לָכֵן, כֹּה אָמַר אֲדֹנָי יְהוִה, צַר, וּסְבִיב הָאָרֶץ; וְהוֹרִיד מִמֵּךְ עֻזֵּךְ, וְנָבֹזּוּ אַרְמְנוֹתָיִךְ. 
<A NAME="12"> </A>
<B>יב</B> כֹּה, אָמַר יְהוָה, כַּאֲשֶׁר יַצִּיל הָרֹעֶה מִפִּי הָאֲרִי שְׁתֵּי כְרָעַיִם, אוֹ בְדַל-אֹזֶן--כֵּן יִנָּצְלוּ בְּנֵי יִשְׂרָאֵל, הַיֹּשְׁבִים בְּשֹׁמְרוֹן, בִּפְאַת מִטָּה, וּבִדְמֶשֶׁק עָרֶשׂ. 
<A NAME="13"> </A>
<B>יג</B> שִׁמְעוּ וְהָעִידוּ, בְּבֵית יַעֲקֹב--נְאֻם-אֲדֹנָי יְהוִה, אֱלֹהֵי הַצְּבָאוֹת. 
<A NAME="14"> </A>
<B>יד</B> כִּי, בְּיוֹם פָּקְדִי פִשְׁעֵי-יִשְׂרָאֵל--עָלָיו:  וּפָקַדְתִּי, עַל-מִזְבְּחוֹת בֵּית-אֵל, וְנִגְדְּעוּ קַרְנוֹת הַמִּזְבֵּחַ, וְנָפְלוּ לָאָרֶץ. 
<A NAME="15"> </A>
<B>טו</B> וְהִכֵּיתִי בֵית-הַחֹרֶף, עַל-בֵּית הַקָּיִץ; וְאָבְדוּ בָּתֵּי הַשֵּׁן, וְסָפוּ בָּתִּים רַבִּים--נְאֻם-יְהוָה.  {ס}</P>

<HR>
<P CLASS=s>
<A HREF="t0.htm">תנ"ך</A> -
עמוס - <A HREF="t15.htm">הכול</A><BR>פרק
<A HREF="t1501.htm">א</A>
<A HREF="t1502.htm">ב</A>
ג
<A HREF="t1504.htm">ד</A>
<A HREF="t1505.htm">ה</A>
<A HREF="t1506.htm">ו</A>
<A HREF="t1507.htm">ז</A>
<A HREF="t1508.htm">ח</A>
<A HREF="t1509.htm">ט</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1503')</SCRIPT></P>
</BODY></HTML>
