<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - במדבר פרק יח</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
במדבר - <A HREF="t04.htm">הכול</A><BR>פרק
<A HREF="t0401.htm">א</A>
<A HREF="t0402.htm">ב</A>
<A HREF="t0403.htm">ג</A>
<A HREF="t0404.htm">ד</A>
<A HREF="t0405.htm">ה</A>
<A HREF="t0406.htm">ו</A>
<A HREF="t0407.htm">ז</A>
<A HREF="t0408.htm">ח</A>
<A HREF="t0409.htm">ט</A>
<A HREF="t0410.htm">י</A>
<A HREF="t0411.htm">יא</A>
<A HREF="t0412.htm">יב</A>
<A HREF="t0413.htm">יג</A>
<A HREF="t0414.htm">יד</A>
<A HREF="t0415.htm">טו</A>
<A HREF="t0416.htm">טז</A>
<A HREF="t0417.htm">יז</A>
יח
<A HREF="t0419.htm">יט</A>
<A HREF="t0420.htm">כ</A>
<A HREF="t0421.htm">כא</A>
<A HREF="t0422.htm">כב</A>
<A HREF="t0423.htm">כג</A>
<A HREF="t0424.htm">כד</A>
<A HREF="t0425.htm">כה</A>
<A HREF="t0426.htm">כו</A>
<A HREF="t0427.htm">כז</A>
<A HREF="t0428.htm">כח</A>
<A HREF="t0429.htm">כט</A>
<A HREF="t0430.htm">ל</A>
<A HREF="t0431.htm">לא</A>
<A HREF="t0432.htm">לב</A>
<A HREF="t0433.htm">לג</A>
<A HREF="t0434.htm">לד</A>
<A HREF="t0435.htm">לה</A>
<A HREF="t0436.htm">לו</A>
<BR>
 <BR>
<A HREF="http://www.mechon-mamre.org/mp3/t0418.mp3" TARGET="_blank">האזנה לפרק זה</A>
</P>
<HR>

<H1>במדבר פרק יח</H1>

<A NAME="1"> </A>
<P><B>א</B> וַיֹּאמֶר יְהוָה, אֶל-אַהֲרֹן, אַתָּה וּבָנֶיךָ וּבֵית-אָבִיךָ אִתָּךְ, תִּשְׂאוּ אֶת-עֲון הַמִּקְדָּשׁ; וְאַתָּה וּבָנֶיךָ אִתָּךְ, תִּשְׂאוּ אֶת-עֲון כְּהֻנַּתְכֶם. 
<A NAME="2"> </A>
<B>ב</B> וְגַם אֶת-אַחֶיךָ מַטֵּה לֵוִי שֵׁבֶט אָבִיךָ, הַקְרֵב אִתָּךְ, וְיִלָּווּ עָלֶיךָ, וִישָׁרְתוּךָ; וְאַתָּה וּבָנֶיךָ אִתָּךְ, לִפְנֵי אֹהֶל הָעֵדֻת. 
<A NAME="3"> </A>
<B>ג</B> וְשָׁמְרוּ, מִשְׁמַרְתְּךָ, וּמִשְׁמֶרֶת, כָּל-הָאֹהֶל:  אַךְ אֶל-כְּלֵי הַקֹּדֶשׁ וְאֶל-הַמִּזְבֵּחַ לֹא יִקְרָבוּ, וְלֹא-יָמֻתוּ גַם-הֵם גַּם-אַתֶּם. 
<A NAME="4"> </A>
<B>ד</B> וְנִלְווּ עָלֶיךָ--וְשָׁמְרוּ אֶת-מִשְׁמֶרֶת אֹהֶל מוֹעֵד, לְכֹל עֲבֹדַת הָאֹהֶל; וְזָר, לֹא-יִקְרַב אֲלֵיכֶם. 
<A NAME="5"> </A>
<B>ה</B> וּשְׁמַרְתֶּם, אֵת מִשְׁמֶרֶת הַקֹּדֶשׁ, וְאֵת, מִשְׁמֶרֶת הַמִּזְבֵּחַ; וְלֹא-יִהְיֶה עוֹד קֶצֶף, עַל-בְּנֵי יִשְׂרָאֵל. 
<A NAME="6"> </A>
<B>ו</B> וַאֲנִי, הִנֵּה לָקַחְתִּי אֶת-אֲחֵיכֶם הַלְוִיִּם, מִתּוֹךְ, בְּנֵי יִשְׂרָאֵל--לָכֶם מַתָּנָה נְתֻנִים, לַיהוָה, לַעֲבֹד, אֶת-עֲבֹדַת אֹהֶל מוֹעֵד. 
<A NAME="7"> </A>
<B>ז</B> וְאַתָּה וּבָנֶיךָ אִתְּךָ תִּשְׁמְרוּ אֶת-כְּהֻנַּתְכֶם לְכָל-דְּבַר הַמִּזְבֵּחַ, וּלְמִבֵּית לַפָּרֹכֶת--וַעֲבַדְתֶּם; עֲבֹדַת מַתָּנָה, אֶתֵּן אֶת-כְּהֻנַּתְכֶם, וְהַזָּר הַקָּרֵב, יוּמָת.  {פ}<BR>
<A NAME="8"> </A>
<B>ח</B> וַיְדַבֵּר יְהוָה, אֶל-אַהֲרֹן, וַאֲנִי הִנֵּה נָתַתִּי לְךָ, אֶת-מִשְׁמֶרֶת תְּרוּמֹתָי:  לְכָל-קָדְשֵׁי בְנֵי-יִשְׂרָאֵל לְךָ נְתַתִּים לְמָשְׁחָה, וּלְבָנֶיךָ--לְחָק-עוֹלָם. 
<A NAME="9"> </A>
<B>ט</B> זֶה-יִהְיֶה לְךָ מִקֹּדֶשׁ הַקֳּדָשִׁים, מִן-הָאֵשׁ:  כָּל-קָרְבָּנָם לְכָל-מִנְחָתָם וּלְכָל-חַטָּאתָם, וּלְכָל-אֲשָׁמָם אֲשֶׁר יָשִׁיבוּ לִי--קֹדֶשׁ קָדָשִׁים לְךָ הוּא, וּלְבָנֶיךָ. 
<A NAME="10"> </A>
<B>י</B> בְּקֹדֶשׁ הַקֳּדָשִׁים, תֹּאכְלֶנּוּ; כָּל-זָכָר יֹאכַל אֹתוֹ, קֹדֶשׁ יִהְיֶה-לָּךְ. 
<A NAME="11"> </A>
<B>יא</B> וְזֶה-לְּךָ תְּרוּמַת מַתָּנָם, לְכָל-תְּנוּפֹת בְּנֵי יִשְׂרָאֵל--לְךָ נְתַתִּים וּלְבָנֶיךָ וְלִבְנֹתֶיךָ אִתְּךָ, לְחָק-עוֹלָם:  כָּל-טָהוֹר בְּבֵיתְךָ, יֹאכַל אֹתוֹ. 
<A NAME="12"> </A>
<B>יב</B> כֹּל חֵלֶב יִצְהָר, וְכָל-חֵלֶב תִּירוֹשׁ וְדָגָן--רֵאשִׁיתָם אֲשֶׁר-יִתְּנוּ לַיהוָה, לְךָ נְתַתִּים. 
<A NAME="13"> </A>
<B>יג</B> בִּכּוּרֵי כָּל-אֲשֶׁר בְּאַרְצָם, אֲשֶׁר-יָבִיאוּ לַיהוָה--לְךָ יִהְיֶה:  כָּל-טָהוֹר בְּבֵיתְךָ, יֹאכְלֶנּוּ. 
<A NAME="14"> </A>
<B>יד</B> כָּל-חֵרֶם בְּיִשְׂרָאֵל, לְךָ יִהְיֶה. 
<A NAME="15"> </A>
<B>טו</B> כָּל-פֶּטֶר רֶחֶם לְכָל-בָּשָׂר אֲשֶׁר-יַקְרִיבוּ לַיהוָה, בָּאָדָם וּבַבְּהֵמָה--יִהְיֶה-לָּךְ:  אַךְ פָּדֹה תִפְדֶּה, אֵת בְּכוֹר הָאָדָם, וְאֵת בְּכוֹר-הַבְּהֵמָה הַטְּמֵאָה, תִּפְדֶּה. 
<A NAME="16"> </A>
<B>טז</B> וּפְדוּיָו, מִבֶּן-חֹדֶשׁ תִּפְדֶּה, בְּעֶרְכְּךָ, כֶּסֶף חֲמֵשֶׁת שְׁקָלִים בְּשֶׁקֶל הַקֹּדֶשׁ:  עֶשְׂרִים גֵּרָה, הוּא. 
<A NAME="17"> </A>
<B>יז</B> אַךְ בְּכוֹר-שׁוֹר אוֹ-בְכוֹר כֶּשֶׂב אוֹ-בְכוֹר עֵז, לֹא תִפְדֶּה--קֹדֶשׁ הֵם:  אֶת-דָּמָם תִּזְרֹק עַל-הַמִּזְבֵּחַ, וְאֶת-חֶלְבָּם תַּקְטִיר--אִשֶּׁה לְרֵיחַ נִיחֹחַ, לַיהוָה. 
<A NAME="18"> </A>
<B>יח</B> וּבְשָׂרָם, יִהְיֶה-לָּךְ:  כַּחֲזֵה הַתְּנוּפָה וּכְשׁוֹק הַיָּמִין, לְךָ יִהְיֶה. 
<A NAME="19"> </A>
<B>יט</B> כֹּל תְּרוּמֹת הַקֳּדָשִׁים, אֲשֶׁר יָרִימוּ בְנֵי-יִשְׂרָאֵל לַיהוָה--נָתַתִּי לְךָ וּלְבָנֶיךָ וְלִבְנֹתֶיךָ אִתְּךָ, לְחָק-עוֹלָם:  בְּרִית מֶלַח עוֹלָם הִוא לִפְנֵי יְהוָה, לְךָ וּלְזַרְעֲךָ אִתָּךְ. 
<A NAME="20"> </A>
<B>כ</B> וַיֹּאמֶר יְהוָה אֶל-אַהֲרֹן, בְּאַרְצָם לֹא תִנְחָל, וְחֵלֶק, לֹא-יִהְיֶה לְךָ בְּתוֹכָם:  אֲנִי חֶלְקְךָ וְנַחֲלָתְךָ, בְּתוֹךְ בְּנֵי יִשְׂרָאֵל.  {ס} 
<A NAME="21"> </A>
<B>כא</B> וְלִבְנֵי לֵוִי, הִנֵּה נָתַתִּי כָּל-מַעֲשֵׂר בְּיִשְׂרָאֵל לְנַחֲלָה, חֵלֶף עֲבֹדָתָם אֲשֶׁר-הֵם עֹבְדִים, אֶת-עֲבֹדַת אֹהֶל מוֹעֵד. 
<A NAME="22"> </A>
<B>כב</B> וְלֹא-יִקְרְבוּ עוֹד בְּנֵי יִשְׂרָאֵל, אֶל-אֹהֶל מוֹעֵד, לָשֵׂאת חֵטְא, לָמוּת. 
<A NAME="23"> </A>
<B>כג</B> וְעָבַד הַלֵּוִי הוּא, אֶת-עֲבֹדַת אֹהֶל מוֹעֵד, וְהֵם, יִשְׂאוּ עֲונָם:  חֻקַּת עוֹלָם, לְדֹרֹתֵיכֶם, וּבְתוֹךְ בְּנֵי יִשְׂרָאֵל, לֹא יִנְחֲלוּ נַחֲלָה. 
<A NAME="24"> </A>
<B>כד</B> כִּי אֶת-מַעְשַׂר בְּנֵי-יִשְׂרָאֵל, אֲשֶׁר יָרִימוּ לַיהוָה תְּרוּמָה, נָתַתִּי לַלְוִיִּם, לְנַחֲלָה; עַל-כֵּן, אָמַרְתִּי לָהֶם, בְּתוֹךְ בְּנֵי יִשְׂרָאֵל, לֹא יִנְחֲלוּ נַחֲלָה.  {פ}<BR>
<A NAME="25"> </A>
<B>כה</B> וַיְדַבֵּר יְהוָה, אֶל-מֹשֶׁה לֵּאמֹר. 
<A NAME="26"> </A>
<B>כו</B> וְאֶל-הַלְוִיִּם תְּדַבֵּר, וְאָמַרְתָּ אֲלֵהֶם, כִּי-תִקְחוּ מֵאֵת בְּנֵי-יִשְׂרָאֵל אֶת-הַמַּעֲשֵׂר אֲשֶׁר נָתַתִּי לָכֶם מֵאִתָּם, בְּנַחֲלַתְכֶם--וַהֲרֵמֹתֶם מִמֶּנּוּ תְּרוּמַת יְהוָה, מַעֲשֵׂר מִן-הַמַּעֲשֵׂר. 
<A NAME="27"> </A>
<B>כז</B> וְנֶחְשַׁב לָכֶם, תְּרוּמַתְכֶם--כַּדָּגָן, מִן-הַגֹּרֶן, וְכַמְלֵאָה, מִן-הַיָּקֶב. 
<A NAME="28"> </A>
<B>כח</B> כֵּן תָּרִימוּ גַם-אַתֶּם, תְּרוּמַת יְהוָה, מִכֹּל מַעְשְׂרֹתֵיכֶם, אֲשֶׁר תִּקְחוּ מֵאֵת בְּנֵי יִשְׂרָאֵל; וּנְתַתֶּם מִמֶּנּוּ אֶת-תְּרוּמַת יְהוָה, לְאַהֲרֹן הַכֹּהֵן. 
<A NAME="29"> </A>
<B>כט</B> מִכֹּל, מַתְּנֹתֵיכֶם, תָּרִימוּ, אֵת כָּל-תְּרוּמַת יְהוָה:  מִכָּל-חֶלְבּוֹ--אֶת-מִקְדְּשׁוֹ, מִמֶּנּוּ. 
<A NAME="30"> </A>
<B>ל</B> וְאָמַרְתָּ, אֲלֵהֶם:  בַּהֲרִימְכֶם אֶת-חֶלְבּוֹ, מִמֶּנּוּ, וְנֶחְשַׁב לַלְוִיִּם, כִּתְבוּאַת גֹּרֶן וְכִתְבוּאַת יָקֶב. 
<A NAME="31"> </A>
<B>לא</B> וַאֲכַלְתֶּם אֹתוֹ בְּכָל-מָקוֹם, אַתֶּם וּבֵיתְכֶם:  כִּי-שָׂכָר הוּא לָכֶם, חֵלֶף עֲבֹדַתְכֶם בְּאֹהֶל מוֹעֵד. 
<A NAME="32"> </A>
<B>לב</B> וְלֹא-תִשְׂאוּ עָלָיו חֵטְא, בַּהֲרִימְכֶם אֶת-חֶלְבּוֹ מִמֶּנּוּ; וְאֶת-קָדְשֵׁי בְנֵי-יִשְׂרָאֵל לֹא תְחַלְּלוּ, וְלֹא תָמוּתוּ.  {פ}</P>

<HR>
<P CLASS=s>
<A HREF="t0.htm">תנ"ך</A> -
במדבר - <A HREF="t04.htm">הכול</A><BR>פרק
<A HREF="t0401.htm">א</A>
<A HREF="t0402.htm">ב</A>
<A HREF="t0403.htm">ג</A>
<A HREF="t0404.htm">ד</A>
<A HREF="t0405.htm">ה</A>
<A HREF="t0406.htm">ו</A>
<A HREF="t0407.htm">ז</A>
<A HREF="t0408.htm">ח</A>
<A HREF="t0409.htm">ט</A>
<A HREF="t0410.htm">י</A>
<A HREF="t0411.htm">יא</A>
<A HREF="t0412.htm">יב</A>
<A HREF="t0413.htm">יג</A>
<A HREF="t0414.htm">יד</A>
<A HREF="t0415.htm">טו</A>
<A HREF="t0416.htm">טז</A>
<A HREF="t0417.htm">יז</A>
יח
<A HREF="t0419.htm">יט</A>
<A HREF="t0420.htm">כ</A>
<A HREF="t0421.htm">כא</A>
<A HREF="t0422.htm">כב</A>
<A HREF="t0423.htm">כג</A>
<A HREF="t0424.htm">כד</A>
<A HREF="t0425.htm">כה</A>
<A HREF="t0426.htm">כו</A>
<A HREF="t0427.htm">כז</A>
<A HREF="t0428.htm">כח</A>
<A HREF="t0429.htm">כט</A>
<A HREF="t0430.htm">ל</A>
<A HREF="t0431.htm">לא</A>
<A HREF="t0432.htm">לב</A>
<A HREF="t0433.htm">לג</A>
<A HREF="t0434.htm">לד</A>
<A HREF="t0435.htm">לה</A>
<A HREF="t0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0418')</SCRIPT></P>
</BODY></HTML>
