<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - עזרא פרק ט</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
ט
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
<BR>
 <BR>
<A HREF="http://www.mechon-mamre.org/mp3/t35a09.mp3" TARGET="_blank">האזנה לפרק זה</A>
</P>
<HR>

<H1>עזרא פרק ט</H1>

<A NAME="1"> </A>
<P><B>א</B> וּכְכַלּוֹת אֵלֶּה, נִגְּשׁוּ אֵלַי הַשָּׂרִים לֵאמֹר--לֹא-נִבְדְּלוּ הָעָם יִשְׂרָאֵל וְהַכֹּהֲנִים וְהַלְוִיִּם, מֵעַמֵּי הָאֲרָצוֹת:  כְּתֹעֲבֹתֵיהֶם לַכְּנַעֲנִי הַחִתִּי הַפְּרִזִּי הַיְבוּסִי, הָעַמֹּנִי הַמֹּאָבִי, הַמִּצְרִי, וְהָאֱמֹרִי. 
<A NAME="2"> </A>
<B>ב</B> כִּי-נָשְׂאוּ מִבְּנֹתֵיהֶם, לָהֶם וְלִבְנֵיהֶם, וְהִתְעָרְבוּ זֶרַע הַקֹּדֶשׁ, בְּעַמֵּי הָאֲרָצוֹת; וְיַד הַשָּׂרִים וְהַסְּגָנִים, הָיְתָה בַּמַּעַל הַזֶּה--רִאשׁוֹנָה.  {ס} 
<A NAME="3"> </A>
<B>ג</B> וּכְשָׁמְעִי אֶת-הַדָּבָר הַזֶּה, קָרַעְתִּי אֶת-בִּגְדִי וּמְעִילִי; וָאֶמְרְטָה מִשְּׂעַר רֹאשִׁי, וּזְקָנִי, וָאֵשְׁבָה, מְשׁוֹמֵם. 
<A NAME="4"> </A>
<B>ד</B> וְאֵלַי יֵאָסְפוּ, כֹּל חָרֵד בְּדִבְרֵי אֱלֹהֵי-יִשְׂרָאֵל--עַל, מַעַל הַגּוֹלָה; וַאֲנִי יֹשֵׁב מְשׁוֹמֵם, עַד לְמִנְחַת הָעָרֶב. 
<A NAME="5"> </A>
<B>ה</B> וּבְמִנְחַת הָעֶרֶב, קַמְתִּי מִתַּעֲנִיתִי, וּבְקָרְעִי בִגְדִי, וּמְעִילִי; וָאֶכְרְעָה, עַל-בִּרְכַּי, וָאֶפְרְשָׂה כַפַּי, אֶל-יְהוָה אֱלֹהָי. 
<A NAME="6"> </A>
<B>ו</B> וָאֹמְרָה, אֱלֹהַי בֹּשְׁתִּי וְנִכְלַמְתִּי--לְהָרִים אֱלֹהַי פָּנַי, אֵלֶיךָ:  כִּי עֲונֹתֵינוּ רָבוּ לְמַעְלָה רֹּאשׁ, וְאַשְׁמָתֵנוּ גָדְלָה עַד לַשָּׁמָיִם. 
<A NAME="7"> </A>
<B>ז</B> מִימֵי אֲבֹתֵינוּ, אֲנַחְנוּ בְּאַשְׁמָה גְדֹלָה--עַד, הַיּוֹם הַזֶּה; וּבַעֲונֹתֵינוּ נִתַּנּוּ אֲנַחְנוּ מְלָכֵינוּ כֹהֲנֵינוּ בְּיַד מַלְכֵי הָאֲרָצוֹת, בַּחֶרֶב בַּשְּׁבִי וּבַבִּזָּה וּבְבֹשֶׁת פָּנִים--כְּהַיּוֹם הַזֶּה. 
<A NAME="8"> </A>
<B>ח</B> וְעַתָּה כִּמְעַט-רֶגַע הָיְתָה תְחִנָּה מֵאֵת יְהוָה אֱלֹהֵינוּ, לְהַשְׁאִיר לָנוּ פְּלֵיטָה, וְלָתֶת-לָנוּ יָתֵד, בִּמְקוֹם קָדְשׁוֹ--לְהָאִיר עֵינֵינוּ אֱלֹהֵינוּ, וּלְתִתֵּנוּ מִחְיָה מְעַט בְּעַבְדֻתֵנוּ. 
<A NAME="9"> </A>
<B>ט</B> כִּי-עֲבָדִים אֲנַחְנוּ--וּבְעַבְדֻתֵנוּ, לֹא עֲזָבָנוּ אֱלֹהֵינוּ; וַיַּט-עָלֵינוּ חֶסֶד לִפְנֵי מַלְכֵי פָרַס לָתֶת-לָנוּ מִחְיָה, לְרוֹמֵם אֶת-בֵּית אֱלֹהֵינוּ וּלְהַעֲמִיד אֶת-חָרְבֹתָיו, וְלָתֶת-לָנוּ גָדֵר, בִּיהוּדָה וּבִירוּשָׁלִָם.  {ס} 
<A NAME="10"> </A>
<B>י</B> וְעַתָּה מַה-נֹּאמַר אֱלֹהֵינוּ, אַחֲרֵי-זֹאת:  כִּי עָזַבְנוּ, מִצְותֶיךָ. 
<A NAME="11"> </A>
<B>יא</B> אֲשֶׁר צִוִּיתָ, בְּיַד עֲבָדֶיךָ הַנְּבִיאִים לֵאמֹר--הָאָרֶץ אֲשֶׁר אַתֶּם בָּאִים לְרִשְׁתָּהּ, אֶרֶץ נִדָּה הִיא בְּנִדַּת עַמֵּי הָאֲרָצוֹת:  בְּתוֹעֲבֹתֵיהֶם, אֲשֶׁר מִלְאוּהָ מִפֶּה אֶל-פֶּה--בְּטֻמְאָתָם. 
<A NAME="12"> </A>
<B>יב</B> וְעַתָּה בְּנוֹתֵיכֶם אַל-תִּתְּנוּ לִבְנֵיהֶם, וּבְנֹתֵיהֶם אַל-תִּשְׂאוּ לִבְנֵיכֶם, וְלֹא-תִדְרְשׁוּ שְׁלֹמָם וְטוֹבָתָם, עַד-עוֹלָם--לְמַעַן תֶּחֶזְקוּ, וַאֲכַלְתֶּם אֶת-טוּב הָאָרֶץ, וְהוֹרַשְׁתֶּם לִבְנֵיכֶם, עַד-עוֹלָם. 
<A NAME="13"> </A>
<B>יג</B> וְאַחֲרֵי, כָּל-הַבָּא עָלֵינוּ, בְּמַעֲשֵׂינוּ הָרָעִים, וּבְאַשְׁמָתֵנוּ הַגְּדֹלָה:  כִּי אַתָּה אֱלֹהֵינוּ, חָשַׂכְתָּ לְמַטָּה מֵעֲונֵנוּ, וְנָתַתָּה לָּנוּ פְּלֵיטָה, כָּזֹאת. 
<A NAME="14"> </A>
<B>יד</B> הֲנָשׁוּב, לְהָפֵר מִצְותֶיךָ, וּלְהִתְחַתֵּן, בְּעַמֵּי הַתֹּעֵבוֹת הָאֵלֶּה:  הֲלוֹא תֶאֱנַף-בָּנוּ עַד-כַּלֵּה, לְאֵין שְׁאֵרִית וּפְלֵיטָה.  {פ}<BR>
<A NAME="15"> </A>
<B>טו</B> יְהוָה אֱלֹהֵי יִשְׂרָאֵל, צַדִּיק אַתָּה--כִּי-נִשְׁאַרְנוּ פְלֵיטָה, כְּהַיּוֹם הַזֶּה; הִנְנוּ לְפָנֶיךָ בְּאַשְׁמָתֵינוּ, כִּי אֵין לַעֲמוֹד לְפָנֶיךָ עַל-זֹאת.  {פ}</P>

<HR>
<P CLASS=s>
<A HREF="t0.htm">תנ"ך</A> -
עזרא / נחמיה - <A HREF="t35.htm">הכול</A><BR>עזרא פרק
<A HREF="t35a01.htm">א</A>
<A HREF="t35a02.htm">ב</A>
<A HREF="t35a03.htm">ג</A>
<A HREF="t35a04.htm">ד</A>
<A HREF="t35a05.htm">ה</A>
<A HREF="t35a06.htm">ו</A>
<A HREF="t35a07.htm">ז</A>
<A HREF="t35a08.htm">ח</A>
ט
<A HREF="t35a10.htm">י</A>
- נחמיה פרק
<A HREF="t35b01.htm">א</A>
<A HREF="t35b02.htm">ב</A>
<A HREF="t35b03.htm">ג</A>
<A HREF="t35b04.htm">ד</A>
<A HREF="t35b05.htm">ה</A>
<A HREF="t35b06.htm">ו</A>
<A HREF="t35b07.htm">ז</A>
<A HREF="t35b08.htm">ח</A>
<A HREF="t35b09.htm">ט</A>
<A HREF="t35b10.htm">י</A>
<A HREF="t35b11.htm">יא</A>
<A HREF="t35b12.htm">יב</A>
<A HREF="t35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t35a09')</SCRIPT></P>
</BODY></HTML>
