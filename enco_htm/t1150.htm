<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ירמיהו פרק נ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
<A HREF="t1111.htm">יא</A>
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
<A HREF="t1143.htm">מג</A>
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
נ
<A HREF="t1151.htm">נא</A>
<A HREF="t1152.htm">נב</A>
<BR>
 <BR>
<A HREF="http://www.mechon-mamre.org/mp3/t1150.mp3" TARGET="_blank">האזנה לפרק זה</A>
</P>
<HR>

<H1>ירמיהו פרק נ</H1>

<A NAME="1"> </A>
<P><B>א</B> הַדָּבָר, אֲשֶׁר דִּבֶּר יְהוָה אֶל-בָּבֶל--אֶל-אֶרֶץ כַּשְׂדִּים:  בְּיַד, יִרְמְיָהוּ הַנָּבִיא. 
<A NAME="2"> </A>
<B>ב</B> הַגִּידוּ בַגּוֹיִם וְהַשְׁמִיעוּ וּשְׂאוּ-נֵס, הַשְׁמִיעוּ אַל-תְּכַחֵדוּ; אִמְרוּ נִלְכְּדָה בָבֶל הֹבִישׁ בֵּל, חַת מְרֹדָךְ, הֹבִישׁוּ עֲצַבֶּיהָ, חַתּוּ גִּלּוּלֶיהָ. 
<A NAME="3"> </A>
<B>ג</B> כִּי עָלָה עָלֶיהָ גּוֹי מִצָּפוֹן, הוּא-יָשִׁית אֶת-אַרְצָהּ לְשַׁמָּה, וְלֹא-יִהְיֶה יוֹשֵׁב, בָּהּ:  מֵאָדָם וְעַד-בְּהֵמָה, נָדוּ הָלָכוּ. 
<A NAME="4"> </A>
<B>ד</B> בַּיָּמִים הָהֵמָּה וּבָעֵת הַהִיא, נְאֻם-יְהוָה, יָבֹאוּ בְנֵי-יִשְׂרָאֵל הֵמָּה וּבְנֵי-יְהוּדָה, יַחְדָּו; הָלוֹךְ וּבָכוֹ יֵלֵכוּ, וְאֶת-יְהוָה אֱלֹהֵיהֶם יְבַקֵּשׁוּ. 
<A NAME="5"> </A>
<B>ה</B> צִיּוֹן יִשְׁאָלוּ, דֶּרֶךְ הֵנָּה פְנֵיהֶם; בֹּאוּ וְנִלְווּ אֶל-יְהוָה, בְּרִית עוֹלָם לֹא תִשָּׁכֵחַ. 
<A NAME="6"> </A>
<B>ו</B> צֹאן אֹבְדוֹת, היה (הָיוּ) עַמִּי--רֹעֵיהֶם הִתְעוּם, הָרִים שובבים (שׁוֹבְבוּם); מֵהַר אֶל-גִּבְעָה הָלָכוּ, שָׁכְחוּ רִבְצָם. 
<A NAME="7"> </A>
<B>ז</B> כָּל-מוֹצְאֵיהֶם אֲכָלוּם, וְצָרֵיהֶם אָמְרוּ לֹא נֶאְשָׁם; תַּחַת, אֲשֶׁר חָטְאוּ לַיהוָה נְוֵה-צֶדֶק, וּמִקְוֵה אֲבוֹתֵיהֶם, יְהוָה.  {ס} 
<A NAME="8"> </A>
<B>ח</B> נֻדוּ מִתּוֹךְ בָּבֶל, וּמֵאֶרֶץ כַּשְׂדִּים יצאו (צֵאוּ); וִהְיוּ, כְּעַתּוּדִים לִפְנֵי-צֹאן. 
<A NAME="9"> </A>
<B>ט</B> כִּי הִנֵּה אָנֹכִי מֵעִיר וּמַעֲלֶה עַל-בָּבֶל קְהַל-גּוֹיִם גְּדֹלִים, מֵאֶרֶץ צָפוֹן, וְעָרְכוּ לָהּ, מִשָּׁם תִּלָּכֵד; חִצָּיו כְּגִבּוֹר מַשְׁכִּיל, לֹא יָשׁוּב רֵיקָם. 
<A NAME="10"> </A>
<B>י</B> וְהָיְתָה כַשְׂדִּים, לְשָׁלָל:  כָּל-שֹׁלְלֶיהָ יִשְׂבָּעוּ, נְאֻם-יְהוָה. 
<A NAME="11"> </A>
<B>יא</B> כִּי תשמחי (תִשְׂמְחוּ) כִּי תעלזי (תַעַלְזוּ), שֹׁסֵי נַחֲלָתִי:  כִּי תפושי (תָפוּשׁוּ) כְּעֶגְלָה דָשָׁה, ותצהלי (וְתִצְהֲלוּ) כָּאַבִּרִים. 
<A NAME="12"> </A>
<B>יב</B> בּוֹשָׁה אִמְּכֶם מְאֹד, חָפְרָה יוֹלַדְתְּכֶם; הִנֵּה אַחֲרִית גּוֹיִם, מִדְבָּר צִיָּה וַעֲרָבָה. 
<A NAME="13"> </A>
<B>יג</B> מִקֶּצֶף יְהוָה לֹא תֵשֵׁב, וְהָיְתָה שְׁמָמָה כֻּלָּהּ; כֹּל עֹבֵר עַל-בָּבֶל, יִשֹּׁם וְיִשְׁרֹק עַל-כָּל-מַכּוֹתֶיהָ. 
<A NAME="14"> </A>
<B>יד</B> עִרְכוּ עַל-בָּבֶל סָבִיב, כָּל-דֹּרְכֵי קֶשֶׁת, יְדוּ אֵלֶיהָ, אַל-תַּחְמְלוּ אֶל-חֵץ:  כִּי לַיהוָה, חָטָאָה. 
<A NAME="15"> </A>
<B>טו</B> הָרִיעוּ עָלֶיהָ סָבִיב, נָתְנָה יָדָהּ, נָפְלוּ אשויתיה (אָשְׁיוֹתֶיהָ), נֶהֶרְסוּ חוֹמוֹתֶיהָ:  כִּי נִקְמַת יְהוָה הִיא הִנָּקְמוּ בָהּ, כַּאֲשֶׁר עָשְׂתָה עֲשׂוּ-לָהּ. 
<A NAME="16"> </A>
<B>טז</B> כִּרְתוּ זוֹרֵעַ מִבָּבֶל, וְתֹפֵשׂ מַגָּל בְּעֵת קָצִיר--מִפְּנֵי, חֶרֶב הַיּוֹנָה, אִישׁ אֶל-עַמּוֹ יִפְנוּ, וְאִישׁ לְאַרְצוֹ יָנֻסוּ.  {ס} 
<A NAME="17"> </A>
<B>יז</B> שֶׂה פְזוּרָה יִשְׂרָאֵל, אֲרָיוֹת הִדִּיחוּ; הָרִאשׁוֹן אֲכָלוֹ, מֶלֶךְ אַשּׁוּר, וְזֶה הָאַחֲרוֹן עִצְּמוֹ, נְבוּכַדְרֶאצַּר מֶלֶךְ בָּבֶל.  {פ}<BR>
<A NAME="18"> </A>
<B>יח</B> לָכֵן, כֹּה-אָמַר יְהוָה צְבָאוֹת אֱלֹהֵי יִשְׂרָאֵל, הִנְנִי פֹקֵד אֶל-מֶלֶךְ בָּבֶל, וְאֶל-אַרְצוֹ--כַּאֲשֶׁר פָּקַדְתִּי, אֶל-מֶלֶךְ אַשּׁוּר. 
<A NAME="19"> </A>
<B>יט</B> וְשֹׁבַבְתִּי אֶת-יִשְׂרָאֵל אֶל-נָוֵהוּ, וְרָעָה הַכַּרְמֶל וְהַבָּשָׁן; וּבְהַר אֶפְרַיִם וְהַגִּלְעָד, תִּשְׂבַּע נַפְשׁוֹ. 
<A NAME="20"> </A>
<B>כ</B> בַּיָּמִים הָהֵם וּבָעֵת הַהִיא נְאֻם-יְהוָה, יְבֻקַּשׁ אֶת-עֲון יִשְׂרָאֵל וְאֵינֶנּוּ, וְאֶת-חַטֹּאת יְהוּדָה, וְלֹא תִמָּצֶאינָה:  כִּי אֶסְלַח, לַאֲשֶׁר אַשְׁאִיר.  {פ}<BR>
<A NAME="21"> </A>
<B>כא</B> עַל-הָאָרֶץ מְרָתַיִם עֲלֵה עָלֶיהָ, וְאֶל-יוֹשְׁבֵי פְּקוֹד; חֲרֹב וְהַחֲרֵם אַחֲרֵיהֶם, נְאֻם-יְהוָה, וַעֲשֵׂה, כְּכֹל אֲשֶׁר צִוִּיתִיךָ.  {ס} 
<A NAME="22"> </A>
<B>כב</B> קוֹל מִלְחָמָה, בָּאָרֶץ--וְשֶׁבֶר, גָּדוֹל. 
<A NAME="23"> </A>
<B>כג</B> אֵיךְ נִגְדַּע וַיִּשָּׁבֵר, פַּטִּישׁ כָּל-הָאָרֶץ; אֵיךְ הָיְתָה לְשַׁמָּה בָּבֶל, בַּגּוֹיִם. 
<A NAME="24"> </A>
<B>כד</B> יָקֹשְׁתִּי לָךְ וְגַם-נִלְכַּדְתְּ בָּבֶל, וְאַתְּ לֹא יָדָעַתְּ; נִמְצֵאת, וְגַם-נִתְפַּשְׂתְּ--כִּי בַיהוָה, הִתְגָּרִית. 
<A NAME="25"> </A>
<B>כה</B> פָּתַח יְהוָה אֶת-אוֹצָרוֹ, וַיּוֹצֵא אֶת-כְּלֵי זַעְמוֹ:  כִּי-מְלָאכָה הִיא, לַאדֹנָי יְהוִה צְבָאוֹת--בְּאֶרֶץ כַּשְׂדִּים. 
<A NAME="26"> </A>
<B>כו</B> בֹּאוּ-לָהּ מִקֵּץ פִּתְחוּ מַאֲבֻסֶיהָ, סָלּוּהָ כְמוֹ-עֲרֵמִים וְהַחֲרִימוּהָ; אַל-תְּהִי-לָהּ, שְׁאֵרִית. 
<A NAME="27"> </A>
<B>כז</B> חִרְבוּ, כָּל-פָּרֶיהָ, יֵרְדוּ, לַטָּבַח; הוֹי עֲלֵיהֶם, כִּי-בָא יוֹמָם עֵת פְּקֻדָּתָם.  {ס} 
<A NAME="28"> </A>
<B>כח</B> קוֹל נָסִים וּפְלֵטִים, מֵאֶרֶץ בָּבֶל:  לְהַגִּיד בְּצִיּוֹן, אֶת-נִקְמַת יְהוָה אֱלֹהֵינוּ--נִקְמַת, הֵיכָלוֹ. 
<A NAME="29"> </A>
<B>כט</B> הַשְׁמִיעוּ אֶל-בָּבֶל רַבִּים כָּל-דֹּרְכֵי קֶשֶׁת חֲנוּ עָלֶיהָ סָבִיב, אַל-יְהִי-   (לָהּ) פְּלֵיטָה, שַׁלְּמוּ-לָהּ כְּפָעֳלָהּ, כְּכֹל אֲשֶׁר עָשְׂתָה עֲשׂוּ-לָהּ:  כִּי אֶל-יְהוָה זָדָה, אֶל-קְדוֹשׁ יִשְׂרָאֵל. 
<A NAME="30"> </A>
<B>ל</B> לָכֵן יִפְּלוּ בַחוּרֶיהָ, בִּרְחֹבֹתֶיהָ; וְכָל-אַנְשֵׁי מִלְחַמְתָּהּ יִדַּמּוּ בַּיּוֹם הַהוּא, נְאֻם-יְהוָה.  {פ}<BR>
<A NAME="31"> </A>
<B>לא</B> הִנְנִי אֵלֶיךָ זָדוֹן, נְאֻם-אֲדֹנָי יְהוִה צְבָאוֹת:  כִּי בָּא יוֹמְךָ, עֵת פְּקַדְתִּיךָ. 
<A NAME="32"> </A>
<B>לב</B> וְכָשַׁל זָדוֹן וְנָפַל, וְאֵין לוֹ מֵקִים; וְהִצַּתִּי אֵשׁ בְּעָרָיו, וְאָכְלָה כָּל-סְבִיבֹתָיו.  {ס} 
<A NAME="33"> </A>
<B>לג</B> כֹּה אָמַר יְהוָה צְבָאוֹת, עֲשׁוּקִים בְּנֵי-יִשְׂרָאֵל וּבְנֵי-יְהוּדָה יַחְדָּו; וְכָל-שֹׁבֵיהֶם הֶחֱזִיקוּ בָם, מֵאֲנוּ שַׁלְּחָם. 
<A NAME="34"> </A>
<B>לד</B> גֹּאֲלָם חָזָק, יְהוָה צְבָאוֹת שְׁמוֹ--רִיב יָרִיב, אֶת-רִיבָם:  לְמַעַן הִרְגִּיעַ אֶת-הָאָרֶץ, וְהִרְגִּיז לְיֹשְׁבֵי בָבֶל. 
<A NAME="35"> </A>
<B>לה</B> חֶרֶב עַל-כַּשְׂדִּים, נְאֻם-יְהוָה, וְאֶל-יֹשְׁבֵי בָבֶל, וְאֶל-שָׂרֶיהָ וְאֶל-חֲכָמֶיהָ. 
<A NAME="36"> </A>
<B>לו</B> חֶרֶב אֶל-הַבַּדִּים, וְנֹאָלוּ; חֶרֶב אֶל-גִּבּוֹרֶיהָ, וָחָתּוּ. 
<A NAME="37"> </A>
<B>לז</B> חֶרֶב אֶל-סוּסָיו וְאֶל-רִכְבּוֹ, וְאֶל-כָּל-הָעֶרֶב אֲשֶׁר בְּתוֹכָהּ--וְהָיוּ לְנָשִׁים; חֶרֶב אֶל-אוֹצְרֹתֶיהָ, וּבֻזָּזוּ. 
<A NAME="38"> </A>
<B>לח</B> חֹרֶב אֶל-מֵימֶיהָ, וְיָבֵשׁוּ:  כִּי אֶרֶץ פְּסִלִים הִיא, וּבָאֵימִים יִתְהֹלָלוּ. 
<A NAME="39"> </A>
<B>לט</B> לָכֵן, יֵשְׁבוּ צִיִּים אֶת-אִיִּים, וְיָשְׁבוּ בָהּ, בְּנוֹת יַעֲנָה; וְלֹא-תֵשֵׁב עוֹד לָנֶצַח, וְלֹא תִשְׁכּוֹן עַד-דּוֹר וָדֹר. 
<A NAME="40"> </A>
<B>מ</B> כְּמַהְפֵּכַת אֱלֹהִים אֶת-סְדֹם וְאֶת-עֲמֹרָה, וְאֶת-שְׁכֵנֶיהָ--נְאֻם-יְהוָה:  לֹא-יֵשֵׁב שָׁם אִישׁ, וְלֹא-יָגוּר בָּהּ בֶּן-אָדָם. 
<A NAME="41"> </A>
<B>מא</B> הִנֵּה עַם בָּא, מִצָּפוֹן; וְגוֹי גָּדוֹל וּמְלָכִים רַבִּים, יֵעֹרוּ מִיַּרְכְּתֵי-אָרֶץ. 
<A NAME="42"> </A>
<B>מב</B> קֶשֶׁת וְכִידֹן יַחֲזִיקוּ, אַכְזָרִי הֵמָּה וְלֹא יְרַחֵמוּ--קוֹלָם כַּיָּם יֶהֱמֶה, וְעַל-סוּסִים יִרְכָּבוּ; עָרוּךְ, כְּאִישׁ לַמִּלְחָמָה, עָלַיִךְ, בַּת-בָּבֶל. 
<A NAME="43"> </A>
<B>מג</B> שָׁמַע מֶלֶךְ-בָּבֶל אֶת-שִׁמְעָם, וְרָפוּ יָדָיו; צָרָה, הֶחֱזִיקַתְהוּ--חִיל, כַּיּוֹלֵדָה. 
<A NAME="44"> </A>
<B>מד</B> הִנֵּה כְּאַרְיֵה יַעֲלֶה מִגְּאוֹן הַיַּרְדֵּן, אֶל-נְוֵה אֵיתָן--כִּי-אַרְגִּעָה ארוצם (אֲרִיצֵם) מֵעָלֶיהָ, וּמִי בָחוּר אֵלֶיהָ אֶפְקֹד:  כִּי מִי כָמוֹנִי, וּמִי יוֹעִדֶנִּי, וּמִי-זֶה רֹעֶה, אֲשֶׁר יַעֲמֹד לְפָנָי. 
<A NAME="45"> </A>
<B>מה</B> לָכֵן שִׁמְעוּ עֲצַת-יְהוָה, אֲשֶׁר יָעַץ אֶל-בָּבֶל, וּמַחְשְׁבוֹתָיו, אֲשֶׁר חָשַׁב אֶל-אֶרֶץ כַּשְׂדִּים:  אִם-לֹא יִסְחָבוּם צְעִירֵי הַצֹּאן, אִם-לֹא יַשִּׁים עֲלֵיהֶם נָוֶה. 
<A NAME="46"> </A>
<B>מו</B> מִקּוֹל נִתְפְּשָׂה בָבֶל, נִרְעֲשָׁה הָאָרֶץ; וּזְעָקָה, בַּגּוֹיִם נִשְׁמָע.  {ס}</P>

<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
<A HREF="t1111.htm">יא</A>
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
<A HREF="t1143.htm">מג</A>
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
נ
<A HREF="t1151.htm">נא</A>
<A HREF="t1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1150')</SCRIPT></P>
</BODY></HTML>
