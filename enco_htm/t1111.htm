<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ירמיהו פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
יא
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
<A HREF="t1143.htm">מג</A>
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
<A HREF="t1150.htm">נ</A>
<A HREF="t1151.htm">נא</A>
<A HREF="t1152.htm">נב</A>
<BR>
 <BR>
<A HREF="http://www.mechon-mamre.org/mp3/t1111.mp3" TARGET="_blank">האזנה לפרק זה</A>
</P>
<HR>

<H1>ירמיהו פרק יא</H1>

<A NAME="1"> </A>
<P><B>א</B> הַדָּבָר אֲשֶׁר הָיָה אֶל-יִרְמְיָהוּ, מֵאֵת יְהוָה לֵאמֹר. 
<A NAME="2"> </A>
<B>ב</B> שִׁמְעוּ, אֶת-דִּבְרֵי הַבְּרִית הַזֹּאת; וְדִבַּרְתֶּם אֶל-אִישׁ יְהוּדָה, וְעַל-יֹשְׁבֵי יְרוּשָׁלִָם. 
<A NAME="3"> </A>
<B>ג</B> וְאָמַרְתָּ אֲלֵיהֶם, כֹּה-אָמַר יְהוָה אֱלֹהֵי יִשְׂרָאֵל:  אָרוּר הָאִישׁ--אֲשֶׁר לֹא יִשְׁמַע, אֶת-דִּבְרֵי הַבְּרִית הַזֹּאת. 
<A NAME="4"> </A>
<B>ד</B> אֲשֶׁר צִוִּיתִי אֶת-אֲבוֹתֵיכֶם בְּיוֹם הוֹצִיאִי-אוֹתָם מֵאֶרֶץ-מִצְרַיִם מִכּוּר הַבַּרְזֶל לֵאמֹר, שִׁמְעוּ בְקוֹלִי וַעֲשִׂיתֶם אוֹתָם, כְּכֹל אֲשֶׁר-אֲצַוֶּה, אֶתְכֶם; וִהְיִיתֶם לִי, לְעָם, וְאָנֹכִי, אֶהְיֶה לָכֶם לֵאלֹהִים. 
<A NAME="5"> </A>
<B>ה</B> לְמַעַן הָקִים אֶת-הַשְּׁבוּעָה אֲשֶׁר-נִשְׁבַּעְתִּי לַאֲבוֹתֵיכֶם, לָתֵת לָהֶם אֶרֶץ זָבַת חָלָב וּדְבַשׁ--כַּיּוֹם הַזֶּה; וָאַעַן וָאֹמַר, אָמֵן יְהוָה.  {פ}<BR>
<A NAME="6"> </A>
<B>ו</B> וַיֹּאמֶר יְהוָה, אֵלַי, קְרָא אֶת-כָּל-הַדְּבָרִים הָאֵלֶּה בְּעָרֵי יְהוּדָה, וּבְחֻצוֹת יְרוּשָׁלִַם לֵאמֹר:  שִׁמְעוּ, אֶת-דִּבְרֵי הַבְּרִית הַזֹּאת, וַעֲשִׂיתֶם, אוֹתָם. 
<A NAME="7"> </A>
<B>ז</B> כִּי הָעֵד הַעִדֹתִי בַּאֲבוֹתֵיכֶם, בְּיוֹם הַעֲלוֹתִי אוֹתָם מֵאֶרֶץ מִצְרַיִם וְעַד-הַיּוֹם הַזֶּה, הַשְׁכֵּם וְהָעֵד, לֵאמֹר:  שִׁמְעוּ, בְּקוֹלִי. 
<A NAME="8"> </A>
<B>ח</B> וְלֹא שָׁמְעוּ, וְלֹא-הִטּוּ אֶת-אָזְנָם, וַיֵּלְכוּ, אִישׁ בִּשְׁרִירוּת לִבָּם הָרָע; וָאָבִיא עֲלֵיהֶם אֶת-כָּל-דִּבְרֵי הַבְּרִית-הַזֹּאת, אֲשֶׁר-צִוִּיתִי לַעֲשׂוֹת--וְלֹא עָשׂוּ.  {ס} 
<A NAME="9"> </A>
<B>ט</B> וַיֹּאמֶר יְהוָה, אֵלָי:  נִמְצָא-קֶשֶׁר בְּאִישׁ יְהוּדָה, וּבְיֹשְׁבֵי יְרוּשָׁלִָם. 
<A NAME="10"> </A>
<B>י</B> שָׁבוּ עַל-עֲונֹת אֲבוֹתָם הָרִאשֹׁנִים, אֲשֶׁר מֵאֲנוּ לִשְׁמוֹעַ אֶת-דְּבָרַי, וְהֵמָּה הָלְכוּ אַחֲרֵי אֱלֹהִים אֲחֵרִים, לְעָבְדָם; הֵפֵרוּ בֵית-יִשְׂרָאֵל, וּבֵית יְהוּדָה, אֶת-בְּרִיתִי, אֲשֶׁר כָּרַתִּי אֶת-אֲבוֹתָם.  {ס} 
<A NAME="11"> </A>
<B>יא</B> לָכֵן, כֹּה אָמַר יְהוָה, הִנְנִי מֵבִיא אֲלֵיהֶם רָעָה, אֲשֶׁר לֹא-יוּכְלוּ לָצֵאת מִמֶּנָּה; וְזָעֲקוּ אֵלַי, וְלֹא אֶשְׁמַע אֲלֵיהֶם. 
<A NAME="12"> </A>
<B>יב</B> וְהָלְכוּ עָרֵי יְהוּדָה, וְיֹשְׁבֵי יְרוּשָׁלִַם, וְזָעֲקוּ אֶל-הָאֱלֹהִים, אֲשֶׁר הֵם מְקַטְּרִים לָהֶם; וְהוֹשֵׁעַ לֹא-יוֹשִׁיעוּ לָהֶם, בְּעֵת רָעָתָם. 
<A NAME="13"> </A>
<B>יג</B> כִּי מִסְפַּר עָרֶיךָ, הָיוּ אֱלֹהֶיךָ יְהוּדָה; וּמִסְפַּר חֻצוֹת יְרוּשָׁלִַם, שַׂמְתֶּם מִזְבְּחוֹת לַבֹּשֶׁת--מִזְבְּחוֹת, לְקַטֵּר לַבָּעַל.  {ס} 
<A NAME="14"> </A>
<B>יד</B> וְאַתָּה, אַל-תִּתְפַּלֵּל בְּעַד-הָעָם הַזֶּה, וְאַל-תִּשָּׂא בַעֲדָם, רִנָּה וּתְפִלָּה:  כִּי אֵינֶנִּי שֹׁמֵעַ, בְּעֵת קָרְאָם אֵלַי--בְּעַד רָעָתָם.  {ס} 
<A NAME="15"> </A>
<B>טו</B> מֶה לִידִידִי בְּבֵיתִי, עֲשׂוֹתָהּ הַמְזִמָּתָה הָרַבִּים, וּבְשַׂר-קֹדֶשׁ, יַעַבְרוּ מֵעָלָיִךְ:  כִּי רָעָתֵכִי, אָז תַּעֲלֹזִי. 
<A NAME="16"> </A>
<B>טז</B> זַיִת רַעֲנָן יְפֵה פְרִי-תֹאַר, קָרָא יְהוָה שְׁמֵךְ--לְקוֹל הֲמוּלָּה גְדֹלָה, הִצִּית אֵשׁ עָלֶיהָ, וְרָעוּ, דָּלִיּוֹתָיו. 
<A NAME="17"> </A>
<B>יז</B> וַיהוָה צְבָאוֹת הַנּוֹטֵעַ אוֹתָךְ, דִּבֶּר עָלַיִךְ רָעָה:  בִּגְלַל רָעַת בֵּית-יִשְׂרָאֵל וּבֵית יְהוּדָה, אֲשֶׁר עָשׂוּ לָהֶם לְהַכְעִסֵנִי--לְקַטֵּר לַבָּעַל.  {פ}<BR>
<A NAME="18"> </A>
<B>יח</B> וַיהוָה הוֹדִיעַנִי, וָאֵדָעָה; אָז, הִרְאִיתַנִי מַעַלְלֵיהֶם. 
<A NAME="19"> </A>
<B>יט</B> וַאֲנִי, כְּכֶבֶשׂ אַלּוּף יוּבַל לִטְבוֹחַ; וְלֹא-יָדַעְתִּי כִּי-עָלַי חָשְׁבוּ מַחֲשָׁבוֹת, נַשְׁחִיתָה עֵץ בְּלַחְמוֹ וְנִכְרְתֶנּוּ מֵאֶרֶץ חַיִּים--וּשְׁמוֹ, לֹא-יִזָּכֵר עוֹד. 
<A NAME="20"> </A>
<B>כ</B> וַיהוָה צְבָאוֹת שֹׁפֵט צֶדֶק, בֹּחֵן כְּלָיוֹת וָלֵב; אֶרְאֶה נִקְמָתְךָ מֵהֶם, כִּי אֵלֶיךָ גִּלִּיתִי אֶת-רִיבִי.  {ס} 
<A NAME="21"> </A>
<B>כא</B> לָכֵן, כֹּה-אָמַר יְהוָה עַל-אַנְשֵׁי עֲנָתוֹת, הַמְבַקְשִׁים אֶת-נַפְשְׁךָ, לֵאמֹר:  לֹא תִנָּבֵא בְּשֵׁם יְהוָה, וְלֹא תָמוּת בְּיָדֵנוּ.  {פ}<BR>
<A NAME="22"> </A>
<B>כב</B> לָכֵן, כֹּה אָמַר יְהוָה צְבָאוֹת, הִנְנִי פֹקֵד, עֲלֵיהֶם:  הַבַּחוּרִים, יָמֻתוּ בַחֶרֶב, בְּנֵיהֶם וּבְנוֹתֵיהֶם, יָמֻתוּ בָּרָעָב. 
<A NAME="23"> </A>
<B>כג</B> וּשְׁאֵרִית, לֹא תִהְיֶה לָהֶם:  כִּי-אָבִיא רָעָה אֶל-אַנְשֵׁי עֲנָתוֹת, שְׁנַת פְּקֻדָּתָם.  {ס}</P>

<HR>
<P CLASS=s>
<A HREF="t0.htm">תנ"ך</A> -
ירמיהו - <A HREF="t11.htm">הכול</A><BR>פרק
<A HREF="t1101.htm">א</A>
<A HREF="t1102.htm">ב</A>
<A HREF="t1103.htm">ג</A>
<A HREF="t1104.htm">ד</A>
<A HREF="t1105.htm">ה</A>
<A HREF="t1106.htm">ו</A>
<A HREF="t1107.htm">ז</A>
<A HREF="t1108.htm">ח</A>
<A HREF="t1109.htm">ט</A>
<A HREF="t1110.htm">י</A>
יא
<A HREF="t1112.htm">יב</A>
<A HREF="t1113.htm">יג</A>
<A HREF="t1114.htm">יד</A>
<A HREF="t1115.htm">טו</A>
<A HREF="t1116.htm">טז</A>
<A HREF="t1117.htm">יז</A>
<A HREF="t1118.htm">יח</A>
<A HREF="t1119.htm">יט</A>
<A HREF="t1120.htm">כ</A>
<A HREF="t1121.htm">כא</A>
<A HREF="t1122.htm">כב</A>
<A HREF="t1123.htm">כג</A>
<A HREF="t1124.htm">כד</A>
<A HREF="t1125.htm">כה</A>
<A HREF="t1126.htm">כו</A>
<A HREF="t1127.htm">כז</A>
<A HREF="t1128.htm">כח</A>
<A HREF="t1129.htm">כט</A>
<A HREF="t1130.htm">ל</A>
<A HREF="t1131.htm">לא</A>
<A HREF="t1132.htm">לב</A>
<A HREF="t1133.htm">לג</A>
<A HREF="t1134.htm">לד</A>
<A HREF="t1135.htm">לה</A>
<A HREF="t1136.htm">לו</A>
<A HREF="t1137.htm">לז</A>
<A HREF="t1138.htm">לח</A>
<A HREF="t1139.htm">לט</A>
<A HREF="t1140.htm">מ</A>
<A HREF="t1141.htm">מא</A>
<A HREF="t1142.htm">מב</A>
<A HREF="t1143.htm">מג</A>
<A HREF="t1144.htm">מד</A>
<A HREF="t1145.htm">מה</A>
<A HREF="t1146.htm">מו</A>
<A HREF="t1147.htm">מז</A>
<A HREF="t1148.htm">מח</A>
<A HREF="t1149.htm">מט</A>
<A HREF="t1150.htm">נ</A>
<A HREF="t1151.htm">נא</A>
<A HREF="t1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1111')</SCRIPT></P>
</BODY></HTML>
