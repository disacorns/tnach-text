<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - הושע פרק ה</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
<A HREF="t1304.htm">ד</A>
ה
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
<A HREF="t1309.htm">ט</A>
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
<BR>
 <BR>
<A HREF="http://www.mechon-mamre.org/mp3/t1305.mp3" TARGET="_blank">האזנה לפרק זה</A>
</P>
<HR>

<H1>הושע פרק ה</H1>

<A NAME="1"> </A>
<P><B>א</B> שִׁמְעוּ-זֹאת הַכֹּהֲנִים וְהַקְשִׁיבוּ בֵּית יִשְׂרָאֵל, וּבֵית הַמֶּלֶךְ הַאֲזִינוּ--כִּי לָכֶם, הַמִּשְׁפָּט:  כִּי-פַח הֱיִיתֶם לְמִצְפָּה, וְרֶשֶׁת פְּרוּשָׂה עַל-תָּבוֹר. 
<A NAME="2"> </A>
<B>ב</B> וְשַׁחֲטָה שֵׂטִים, הֶעְמִיקוּ; וַאֲנִי, מוּסָר לְכֻלָּם. 
<A NAME="3"> </A>
<B>ג</B> אֲנִי יָדַעְתִּי אֶפְרַיִם, וְיִשְׂרָאֵל לֹא-נִכְחַד מִמֶּנִּי:  כִּי עַתָּה הִזְנֵיתָ אֶפְרַיִם, נִטְמָא יִשְׂרָאֵל. 
<A NAME="4"> </A>
<B>ד</B> לֹא יִתְּנוּ מַעַלְלֵיהֶם, לָשׁוּב אֶל-אֱלֹהֵיהֶם:  כִּי רוּחַ זְנוּנִים בְּקִרְבָּם, וְאֶת-יְהוָה לֹא יָדָעוּ. 
<A NAME="5"> </A>
<B>ה</B> וְעָנָה גְאוֹן-יִשְׂרָאֵל, בְּפָנָיו; וְיִשְׂרָאֵל וְאֶפְרַיִם, יִכָּשְׁלוּ בַּעֲונָם--כָּשַׁל גַּם-יְהוּדָה, עִמָּם. 
<A NAME="6"> </A>
<B>ו</B> בְּצֹאנָם וּבִבְקָרָם, יֵלְכוּ לְבַקֵּשׁ אֶת-יְהוָה--וְלֹא יִמְצָאוּ:  חָלַץ, מֵהֶם. 
<A NAME="7"> </A>
<B>ז</B> בַּיהוָה בָּגָדוּ, כִּי-בָנִים זָרִים יָלָדוּ; עַתָּה יֹאכְלֵם חֹדֶשׁ, אֶת-חֶלְקֵיהֶם.  {ס} 
<A NAME="8"> </A>
<B>ח</B> תִּקְעוּ שׁוֹפָר בַּגִּבְעָה, חֲצֹצְרָה בָּרָמָה; הָרִיעוּ בֵּית אָוֶן, אַחֲרֶיךָ בִּנְיָמִין. 
<A NAME="9"> </A>
<B>ט</B> אֶפְרַיִם לְשַׁמָּה תִהְיֶה, בְּיוֹם תּוֹכֵחָה; בְּשִׁבְטֵי, יִשְׂרָאֵל, הוֹדַעְתִּי, נֶאֱמָנָה. 
<A NAME="10"> </A>
<B>י</B> הָיוּ שָׂרֵי יְהוּדָה, כְּמַסִּיגֵי גְּבוּל; עֲלֵיהֶם, אֶשְׁפּוֹךְ כַּמַּיִם עֶבְרָתִי. 
<A NAME="11"> </A>
<B>יא</B> עָשׁוּק אֶפְרַיִם, רְצוּץ מִשְׁפָּט:  כִּי הוֹאִיל, הָלַךְ אַחֲרֵי-צָו. 
<A NAME="12"> </A>
<B>יב</B> וַאֲנִי כָעָשׁ, לְאֶפְרָיִם; וְכָרָקָב, לְבֵית יְהוּדָה. 
<A NAME="13"> </A>
<B>יג</B> וַיַּרְא אֶפְרַיִם אֶת-חָלְיוֹ, וִיהוּדָה אֶת-מְזֹרוֹ, וַיֵּלֶךְ אֶפְרַיִם אֶל-אַשּׁוּר, וַיִּשְׁלַח אֶל-מֶלֶךְ יָרֵב; וְהוּא, לֹא יוּכַל לִרְפֹּא לָכֶם, וְלֹא-יִגְהֶה מִכֶּם, מָזוֹר. 
<A NAME="14"> </A>
<B>יד</B> כִּי אָנֹכִי כַשַּׁחַל לְאֶפְרַיִם, וְכַכְּפִיר לְבֵית יְהוּדָה; אֲנִי אֲנִי אֶטְרֹף וְאֵלֵךְ, אֶשָּׂא וְאֵין מַצִּיל. 
<A NAME="15"> </A>
<B>טו</B> אֵלֵךְ אָשׁוּבָה אֶל-מְקוֹמִי, עַד אֲשֶׁר-יֶאְשְׁמוּ וּבִקְשׁוּ פָנָי:  בַּצַּר לָהֶם, יְשַׁחֲרֻנְנִי.</P>

<HR>
<P CLASS=s>
<A HREF="t0.htm">תנ"ך</A> -
הושע - <A HREF="t13.htm">הכול</A><BR>פרק
<A HREF="t1301.htm">א</A>
<A HREF="t1302.htm">ב</A>
<A HREF="t1303.htm">ג</A>
<A HREF="t1304.htm">ד</A>
ה
<A HREF="t1306.htm">ו</A>
<A HREF="t1307.htm">ז</A>
<A HREF="t1308.htm">ח</A>
<A HREF="t1309.htm">ט</A>
<A HREF="t1310.htm">י</A>
<A HREF="t1311.htm">יא</A>
<A HREF="t1312.htm">יב</A>
<A HREF="t1313.htm">יג</A>
<A HREF="t1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1305')</SCRIPT></P>
</BODY></HTML>
