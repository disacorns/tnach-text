<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - משלי פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
טז
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
<BR>
 <BR>
<A HREF="http://www.mechon-mamre.org/mp3/t2816.mp3" TARGET="_blank">האזנה לפרק זה</A>
</P>
<HR>

<H1>משלי פרק טז</H1>

<A NAME="1"> </A>
<P><B>א</B>  לְאָדָם מַעַרְכֵי-לֵב;    וּמֵיְהוָה, מַעֲנֵה לָשׁוֹן.<BR>
<A NAME="2"> </A>
<B>ב</B>  כָּל-דַּרְכֵי-אִישׁ, זַךְ בְּעֵינָיו;    וְתֹכֵן רוּחוֹת יְהוָה.<BR>
<A NAME="3"> </A>
<B>ג</B>  גֹּל אֶל-יְהוָה מַעֲשֶׂיךָ;    וְיִכֹּנוּ, מַחְשְׁבֹתֶיךָ.<BR>
<A NAME="4"> </A>
<B>ד</B>  כֹּל פָּעַל יְהוָה, לַמַּעֲנֵהוּ;    וְגַם-רָשָׁע, לְיוֹם רָעָה.<BR>
<A NAME="5"> </A>
<B>ה</B>  תּוֹעֲבַת יְהוָה, כָּל-גְּבַהּ-לֵב;    יָד לְיָד, לֹא יִנָּקֶה.<BR>
<A NAME="6"> </A>
<B>ו</B>  בְּחֶסֶד וֶאֱמֶת, יְכֻפַּר עָון;    וּבְיִרְאַת יְהוָה, סוּר מֵרָע.<BR>
<A NAME="7"> </A>
<B>ז</B>  בִּרְצוֹת יְהוָה, דַּרְכֵי-אִישׁ;    גַּם-אוֹיְבָיו, יַשְׁלִם אִתּוֹ.<BR>
<A NAME="8"> </A>
<B>ח</B>  טוֹב-מְעַט, בִּצְדָקָה--    מֵרֹב תְּבוּאוֹת, בְּלֹא מִשְׁפָּט.<BR>
<A NAME="9"> </A>
<B>ט</B>  לֵב אָדָם, יְחַשֵּׁב דַּרְכּוֹ;    וַיהוָה, יָכִין צַעֲדוֹ.<BR>
<A NAME="10"> </A>
<B>י</B>  קֶסֶם עַל-שִׂפְתֵי-מֶלֶךְ;    בְּמִשְׁפָּט, לֹא יִמְעַל-פִּיו.<BR>
<A NAME="11"> </A>
<B>יא</B>  פֶּלֶס, וּמֹאזְנֵי מִשְׁפָּט--לַיהוָה;    מַעֲשֵׂהוּ, כָּל-אַבְנֵי-כִיס.<BR>
<A NAME="12"> </A>
<B>יב</B>  תּוֹעֲבַת מְלָכִים, עֲשׂוֹת רֶשַׁע:    כִּי בִצְדָקָה, יִכּוֹן כִּסֵּא.<BR>
<A NAME="13"> </A>
<B>יג</B>  רְצוֹן מְלָכִים, שִׂפְתֵי-צֶדֶק;    וְדֹבֵר יְשָׁרִים יֶאֱהָב.<BR>
<A NAME="14"> </A>
<B>יד</B>  חֲמַת-מֶלֶךְ מַלְאֲכֵי-מָוֶת;    וְאִישׁ חָכָם יְכַפְּרֶנָּה.<BR>
<A NAME="15"> </A>
<B>טו</B>  בְּאוֹר-פְּנֵי-מֶלֶךְ חַיִּים;    וּרְצוֹנוֹ, כְּעָב מַלְקוֹשׁ.<BR>
<A NAME="16"> </A>
<B>טז</B>  קְנֹה-חָכְמָה--מַה-טּוֹב מֵחָרוּץ;    וּקְנוֹת בִּינָה, נִבְחָר מִכָּסֶף.<BR>
<A NAME="17"> </A>
<B>יז</B>  מְסִלַּת יְשָׁרִים, סוּר מֵרָע;    שֹׁמֵר נַפְשׁוֹ, נֹצֵר דַּרְכּוֹ.<BR>
<A NAME="18"> </A>
<B>יח</B>  לִפְנֵי-שֶׁבֶר גָּאוֹן;    וְלִפְנֵי כִשָּׁלוֹן, גֹּבַהּ רוּחַ.<BR>
<A NAME="19"> </A>
<B>יט</B>  טוֹב שְׁפַל-רוּחַ, אֶת-עניים (עֲנָוִים);    מֵחַלֵּק שָׁלָל, אֶת-גֵּאִים.<BR>
<A NAME="20"> </A>
<B>כ</B>  מַשְׂכִּיל עַל-דָּבָר, יִמְצָא-טוֹב;    וּבוֹטֵחַ בַּיהוָה אַשְׁרָיו.<BR>
<A NAME="21"> </A>
<B>כא</B>  לַחֲכַם-לֵב, יִקָּרֵא נָבוֹן;    וּמֶתֶק שְׂפָתַיִם, יֹסִיף לֶקַח.<BR>
<A NAME="22"> </A>
<B>כב</B>  מְקוֹר חַיִּים, שֵׂכֶל בְּעָלָיו;    וּמוּסַר אֱוִלִים אִוֶּלֶת.<BR>
<A NAME="23"> </A>
<B>כג</B>  לֵב חָכָם, יַשְׂכִּיל פִּיהוּ;    וְעַל-שְׂפָתָיו, יֹסִיף לֶקַח.<BR>
<A NAME="24"> </A>
<B>כד</B>  צוּף-דְּבַשׁ, אִמְרֵי-נֹעַם;    מָתוֹק לַנֶּפֶשׁ, וּמַרְפֵּא לָעָצֶם.<BR>
<A NAME="25"> </A>
<B>כה</B>  יֵשׁ דֶּרֶךְ יָשָׁר, לִפְנֵי-אִישׁ;    וְאַחֲרִיתָהּ, דַּרְכֵי-מָוֶת.<BR>
<A NAME="26"> </A>
<B>כו</B>  נֶפֶשׁ עָמֵל, עָמְלָה לּוֹ:    כִּי-אָכַף עָלָיו פִּיהוּ.<BR>
<A NAME="27"> </A>
<B>כז</B>  אִישׁ בְּלִיַּעַל, כֹּרֶה רָעָה;    וְעַל-שפתיו (שְׂפָתוֹ), כְּאֵשׁ צָרָבֶת.<BR>
<A NAME="28"> </A>
<B>כח</B>  אִישׁ תַּהְפֻּכוֹת, יְשַׁלַּח מָדוֹן;    וְנִרְגָּ<SMALL>ן</SMALL>, מַפְרִיד אַלּוּף.<BR>
<A NAME="29"> </A>
<B>כט</B>  אִישׁ חָמָס, יְפַתֶּה רֵעֵהוּ;    וְהוֹלִיכוֹ, בְּדֶרֶךְ לֹא-טוֹב.<BR>
<A NAME="30"> </A>
<B>ל</B>  עֹצֶה עֵינָיו, לַחְשֹׁב תַּהְפֻּכוֹת;    קֹרֵץ שְׂפָתָיו, כִּלָּה רָעָה.<BR>
<A NAME="31"> </A>
<B>לא</B>  עֲטֶרֶת תִּפְאֶרֶת שֵׂיבָה;    בְּדֶרֶךְ צְדָקָה, תִּמָּצֵא.<BR>
<A NAME="32"> </A>
<B>לב</B>  טוֹב אֶרֶךְ אַפַּיִם, מִגִּבּוֹר;    וּמֹשֵׁל בְּרוּחוֹ, מִלֹּכֵד עִיר.<BR>
<A NAME="33"> </A>
<B>לג</B>  בַּחֵיק, יוּטַל אֶת-הַגּוֹרָל;    וּמֵיְהוָה, כָּל-מִשְׁפָּטוֹ.</P>

<HR>
<P CLASS=s>
<A HREF="t0.htm">תנ"ך</A> -
משלי - <A HREF="t28.htm">הכול</A><BR>פרק
<A HREF="t2801.htm">א</A>
<A HREF="t2802.htm">ב</A>
<A HREF="t2803.htm">ג</A>
<A HREF="t2804.htm">ד</A>
<A HREF="t2805.htm">ה</A>
<A HREF="t2806.htm">ו</A>
<A HREF="t2807.htm">ז</A>
<A HREF="t2808.htm">ח</A>
<A HREF="t2809.htm">ט</A>
<A HREF="t2810.htm">י</A>
<A HREF="t2811.htm">יא</A>
<A HREF="t2812.htm">יב</A>
<A HREF="t2813.htm">יג</A>
<A HREF="t2814.htm">יד</A>
<A HREF="t2815.htm">טו</A>
טז
<A HREF="t2817.htm">יז</A>
<A HREF="t2818.htm">יח</A>
<A HREF="t2819.htm">יט</A>
<A HREF="t2820.htm">כ</A>
<A HREF="t2821.htm">כא</A>
<A HREF="t2822.htm">כב</A>
<A HREF="t2823.htm">כג</A>
<A HREF="t2824.htm">כד</A>
<A HREF="t2825.htm">כה</A>
<A HREF="t2826.htm">כו</A>
<A HREF="t2827.htm">כז</A>
<A HREF="t2828.htm">כח</A>
<A HREF="t2829.htm">כט</A>
<A HREF="t2830.htm">ל</A>
<A HREF="t2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2816')</SCRIPT></P>
</BODY></HTML>
