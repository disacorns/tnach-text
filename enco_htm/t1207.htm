<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - יחזקאל פרק ז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
ז
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
<BR>
 <BR>
<A HREF="http://www.mechon-mamre.org/mp3/t1207.mp3" TARGET="_blank">האזנה לפרק זה</A>
</P>
<HR>

<H1>יחזקאל פרק ז</H1>

<A NAME="1"> </A>
<P><B>א</B> וַיְהִי דְבַר-יְהוָה, אֵלַי לֵאמֹר. 
<A NAME="2"> </A>
<B>ב</B> וְאַתָּה בֶן-אָדָם, כֹּה-אָמַר אֲדֹנָי יְהוִה לְאַדְמַת יִשְׂרָאֵל--קֵץ:  בָּא הַקֵּץ, עַל-ארבעת (אַרְבַּע) כַּנְפוֹת הָאָרֶץ. 
<A NAME="3"> </A>
<B>ג</B> עַתָּה, הַקֵּץ עָלַיִךְ, וְשִׁלַּחְתִּי אַפִּי בָּךְ, וּשְׁפַטְתִּיךְ כִּדְרָכָיִךְ; וְנָתַתִּי עָלַיִךְ, אֵת כָּל-תּוֹעֲבוֹתָיִךְ. 
<A NAME="4"> </A>
<B>ד</B> וְלֹא-תָחוֹס עֵינִי עָלַיִךְ, וְלֹא אֶחְמוֹל:  כִּי דְרָכַיִךְ עָלַיִךְ אֶתֵּן, וְתוֹעֲבוֹתַיִךְ בְּתוֹכֵךְ תִּהְיֶיןָ, וִידַעְתֶּם, כִּי-אֲנִי יְהוָה.  {פ}<BR>
<A NAME="5"> </A>
<B>ה</B> כֹּה אָמַר, אֲדֹנָי יְהוִה:  רָעָה אַחַת רָעָה, הִנֵּה בָאָה. 
<A NAME="6"> </A>
<B>ו</B> קֵץ בָּא, בָּא הַקֵּץ הֵקִיץ אֵלָיִךְ; הִנֵּה, בָּאָה. 
<A NAME="7"> </A>
<B>ז</B> בָּאָה הַצְּפִירָה אֵלֶיךָ, יוֹשֵׁב הָאָרֶץ; בָּא הָעֵת, קָרוֹב הַיּוֹם מְהוּמָה--וְלֹא-הֵד הָרִים. 
<A NAME="8"> </A>
<B>ח</B> עַתָּה מִקָּרוֹב, אֶשְׁפּוֹךְ חֲמָתִי עָלַיִךְ, וְכִלֵּיתִי אַפִּי בָּךְ, וּשְׁפַטְתִּיךְ כִּדְרָכָיִךְ; וְנָתַתִּי עָלַיִךְ, אֵת כָּל-תּוֹעֲבוֹתָיִךְ. 
<A NAME="9"> </A>
<B>ט</B> וְלֹא-תָחוֹס עֵינִי, וְלֹא אֶחְמוֹל:  כִּדְרָכַיִךְ עָלַיִךְ אֶתֵּן, וְתוֹעֲבוֹתַיִךְ בְּתוֹכֵךְ תִּהְיֶיןָ, וִידַעְתֶּם, כִּי אֲנִי יְהוָה מַכֶּה. 
<A NAME="10"> </A>
<B>י</B> הִנֵּה הַיּוֹם, הִנֵּה בָאָה:  יָצְאָה, הַצְּפִרָה--צָץ הַמַּטֶּה, פָּרַח הַזָּדוֹן. 
<A NAME="11"> </A>
<B>יא</B> הֶחָמָס קָם, לְמַטֵּה-רֶשַׁע; לֹא-מֵהֶם וְלֹא מֵהֲמוֹנָם, וְלֹא מֶהֱמֵהֶם--וְלֹא-נֹהַּ בָּהֶם. 
<A NAME="12"> </A>
<B>יב</B> בָּא הָעֵת, הִגִּיעַ הַיּוֹם--הַקּוֹנֶה אַל-יִשְׂמָח, וְהַמֹּכֵר אַל-יִתְאַבָּל:  כִּי חָרוֹן, אֶל-כָּל-הֲמוֹנָהּ. 
<A NAME="13"> </A>
<B>יג</B> כִּי הַמֹּכֵר, אֶל-הַמִּמְכָּר לֹא יָשׁוּב, וְעוֹד בַּחַיִּים, חַיָּתָם:  כִּי-חָזוֹן אֶל-כָּל-הֲמוֹנָהּ לֹא יָשׁוּב, וְאִישׁ בַּעֲונוֹ חַיָּתוֹ לֹא יִתְחַזָּקוּ. 
<A NAME="14"> </A>
<B>יד</B> תָּקְעוּ בַתָּקוֹעַ וְהָכִין הַכֹּל, וְאֵין הֹלֵךְ לַמִּלְחָמָה:  כִּי חֲרוֹנִי, אֶל-כָּל-הֲמוֹנָהּ. 
<A NAME="15"> </A>
<B>טו</B> הַחֶרֶב בַּחוּץ, וְהַדֶּבֶר וְהָרָעָב מִבָּיִת:  אֲשֶׁר בַּשָּׂדֶה, בַּחֶרֶב יָמוּת, וַאֲשֶׁר בָּעִיר, רָעָב וָדֶבֶר יֹאכְלֶנּוּ. 
<A NAME="16"> </A>
<B>טז</B> וּפָלְטוּ, פְּלִיטֵיהֶם, וְהָיוּ אֶל-הֶהָרִים כְּיוֹנֵי הַגֵּאָיוֹת כֻּלָּם, הֹמוֹת--אִישׁ, בַּעֲונוֹ. 
<A NAME="17"> </A>
<B>יז</B> כָּל-הַיָּדַיִם, תִּרְפֶּינָה; וְכָל-בִּרְכַּיִם, תֵּלַכְנָה מָּיִם. 
<A NAME="18"> </A>
<B>יח</B> וְחָגְרוּ שַׂקִּים, וְכִסְּתָה אוֹתָם פַּלָּצוּת; וְאֶל כָּל-פָּנִים בּוּשָׁה, וּבְכָל-רָאשֵׁיהֶם קָרְחָה. 
<A NAME="19"> </A>
<B>יט</B> כַּסְפָּם בַּחוּצוֹת יַשְׁלִיכוּ, וּזְהָבָם לְנִדָּה יִהְיֶה--כַּסְפָּם וּזְהָבָם לֹא-יוּכַל לְהַצִּילָם בְּיוֹם עֶבְרַת יְהוָה, נַפְשָׁם לֹא יְשַׂבֵּעוּ וּמֵעֵיהֶם לֹא יְמַלֵּאוּ:  כִּי-מִכְשׁוֹל עֲונָם, הָיָה. 
<A NAME="20"> </A>
<B>כ</B> וּצְבִי עֶדְיוֹ לְגָאוֹן שָׂמָהוּ, וְצַלְמֵי תוֹעֲבֹתָם שִׁקּוּצֵיהֶם עָשׂוּ בוֹ; עַל-כֵּן נְתַתִּיו לָהֶם, לְנִדָּה. 
<A NAME="21"> </A>
<B>כא</B> וּנְתַתִּיו בְּיַד-הַזָּרִים לָבַז, וּלְרִשְׁעֵי הָאָרֶץ לְשָׁלָל; וחללוה (וְחִלְּלוּהוּ). 
<A NAME="22"> </A>
<B>כב</B> וַהֲסִבּוֹתִי פָנַי מֵהֶם, וְחִלְּלוּ אֶת-צְפוּנִי; וּבָאוּ-בָהּ פָּרִיצִים, וְחִלְּלוּהָ.  {פ}<BR>
<A NAME="23"> </A>
<B>כג</B> עֲשֵׂה, הָרַתּוֹק:  כִּי הָאָרֶץ, מָלְאָה מִשְׁפַּט דָּמִים, וְהָעִיר, מָלְאָה חָמָס. 
<A NAME="24"> </A>
<B>כד</B> וְהֵבֵאתִי רָעֵי גוֹיִם, וְיָרְשׁוּ אֶת-בָּתֵּיהֶם; וְהִשְׁבַּתִּי גְּאוֹן עַזִּים, וְנִחֲלוּ מְקַדְשֵׁיהֶם. 
<A NAME="25"> </A>
<B>כה</B> קְפָדָה-בָא; וּבִקְשׁוּ שָׁלוֹם, וָאָיִן. 
<A NAME="26"> </A>
<B>כו</B> הֹוָה עַל-הֹוָה תָּבוֹא, וּשְׁמֻעָה אֶל-שְׁמוּעָה תִּהְיֶה; וּבִקְשׁוּ חָזוֹן, מִנָּבִיא--וְתוֹרָה תֹּאבַד מִכֹּהֵן, וְעֵצָה מִזְּקֵנִים. 
<A NAME="27"> </A>
<B>כז</B> הַמֶּלֶךְ יִתְאַבָּל, וְנָשִׂיא יִלְבַּשׁ שְׁמָמָה, וִידֵי עַם-הָאָרֶץ, תִּבָּהַלְנָה; מִדַּרְכָּם אֶעֱשֶׂה אֹתָם, וּבְמִשְׁפְּטֵיהֶם אֶשְׁפְּטֵם, וְיָדְעוּ, כִּי-אֲנִי יְהוָה.  {פ}</P>

<HR>
<P CLASS=s>
<A HREF="t0.htm">תנ"ך</A> -
יחזקאל - <A HREF="t12.htm">הכול</A><BR>פרק
<A HREF="t1201.htm">א</A>
<A HREF="t1202.htm">ב</A>
<A HREF="t1203.htm">ג</A>
<A HREF="t1204.htm">ד</A>
<A HREF="t1205.htm">ה</A>
<A HREF="t1206.htm">ו</A>
ז
<A HREF="t1208.htm">ח</A>
<A HREF="t1209.htm">ט</A>
<A HREF="t1210.htm">י</A>
<A HREF="t1211.htm">יא</A>
<A HREF="t1212.htm">יב</A>
<A HREF="t1213.htm">יג</A>
<A HREF="t1214.htm">יד</A>
<A HREF="t1215.htm">טו</A>
<A HREF="t1216.htm">טז</A>
<A HREF="t1217.htm">יז</A>
<A HREF="t1218.htm">יח</A>
<A HREF="t1219.htm">יט</A>
<A HREF="t1220.htm">כ</A>
<A HREF="t1221.htm">כא</A>
<A HREF="t1222.htm">כב</A>
<A HREF="t1223.htm">כג</A>
<A HREF="t1224.htm">כד</A>
<A HREF="t1225.htm">כה</A>
<A HREF="t1226.htm">כו</A>
<A HREF="t1227.htm">כז</A>
<A HREF="t1228.htm">כח</A>
<A HREF="t1229.htm">כט</A>
<A HREF="t1230.htm">ל</A>
<A HREF="t1231.htm">לא</A>
<A HREF="t1232.htm">לב</A>
<A HREF="t1233.htm">לג</A>
<A HREF="t1234.htm">לד</A>
<A HREF="t1235.htm">לה</A>
<A HREF="t1236.htm">לו</A>
<A HREF="t1237.htm">לז</A>
<A HREF="t1238.htm">לח</A>
<A HREF="t1239.htm">לט</A>
<A HREF="t1240.htm">מ</A>
<A HREF="t1241.htm">מא</A>
<A HREF="t1242.htm">מב</A>
<A HREF="t1243.htm">מג</A>
<A HREF="t1244.htm">מד</A>
<A HREF="t1245.htm">מה</A>
<A HREF="t1246.htm">מו</A>
<A HREF="t1247.htm">מז</A>
<A HREF="t1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1207')</SCRIPT></P>
</BODY></HTML>
