<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ויקרא פרק כ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ויקרא - <A HREF="t03.htm">הכול</A><BR>פרק
<A HREF="t0301.htm">א</A>
<A HREF="t0302.htm">ב</A>
<A HREF="t0303.htm">ג</A>
<A HREF="t0304.htm">ד</A>
<A HREF="t0305.htm">ה</A>
<A HREF="t0306.htm">ו</A>
<A HREF="t0307.htm">ז</A>
<A HREF="t0308.htm">ח</A>
<A HREF="t0309.htm">ט</A>
<A HREF="t0310.htm">י</A>
<A HREF="t0311.htm">יא</A>
<A HREF="t0312.htm">יב</A>
<A HREF="t0313.htm">יג</A>
<A HREF="t0314.htm">יד</A>
<A HREF="t0315.htm">טו</A>
<A HREF="t0316.htm">טז</A>
<A HREF="t0317.htm">יז</A>
<A HREF="t0318.htm">יח</A>
<A HREF="t0319.htm">יט</A>
כ
<A HREF="t0321.htm">כא</A>
<A HREF="t0322.htm">כב</A>
<A HREF="t0323.htm">כג</A>
<A HREF="t0324.htm">כד</A>
<A HREF="t0325.htm">כה</A>
<A HREF="t0326.htm">כו</A>
<A HREF="t0327.htm">כז</A>
<BR>
 <BR>
<A HREF="http://www.mechon-mamre.org/mp3/t0320.mp3" TARGET="_blank">האזנה לפרק זה</A>
</P>
<HR>

<H1>ויקרא פרק כ</H1>

<A NAME="1"> </A>
<P><B>א</B> וַיְדַבֵּר יְהוָה, אֶל-מֹשֶׁה לֵּאמֹר. 
<A NAME="2"> </A>
<B>ב</B> וְאֶל-בְּנֵי יִשְׂרָאֵל, תֹּאמַר, אִישׁ אִישׁ מִבְּנֵי יִשְׂרָאֵל וּמִן-הַגֵּר הַגָּר בְּיִשְׂרָאֵל אֲשֶׁר יִתֵּן מִזַּרְעוֹ לַמֹּלֶךְ, מוֹת יוּמָת; עַם הָאָרֶץ, יִרְגְּמֻהוּ בָאָבֶן. 
<A NAME="3"> </A>
<B>ג</B> וַאֲנִי אֶתֵּן אֶת-פָּנַי, בָּאִישׁ הַהוּא, וְהִכְרַתִּי אֹתוֹ, מִקֶּרֶב עַמּוֹ:  כִּי מִזַּרְעוֹ, נָתַן לַמֹּלֶךְ--לְמַעַן טַמֵּא אֶת-מִקְדָּשִׁי, וּלְחַלֵּל אֶת-שֵׁם קָדְשִׁי. 
<A NAME="4"> </A>
<B>ד</B> וְאִם הַעְלֵם יַעְלִימוּ עַם הָאָרֶץ אֶת-עֵינֵיהֶם, מִן-הָאִישׁ הַהוּא, בְּתִתּוֹ מִזַּרְעוֹ, לַמֹּלֶךְ--לְבִלְתִּי, הָמִית אֹתוֹ. 
<A NAME="5"> </A>
<B>ה</B> וְשַׂמְתִּי אֲנִי אֶת-פָּנַי בָּאִישׁ הַהוּא, וּבְמִשְׁפַּחְתּוֹ; וְהִכְרַתִּי אֹתוֹ וְאֵת כָּל-הַזֹּנִים אַחֲרָיו, לִזְנוֹת אַחֲרֵי הַמֹּלֶךְ--מִקֶּרֶב עַמָּם. 
<A NAME="6"> </A>
<B>ו</B> וְהַנֶּפֶשׁ, אֲשֶׁר תִּפְנֶה אֶל-הָאֹבֹת וְאֶל-הַיִּדְּעֹנִים, לִזְנֹת, אַחֲרֵיהֶם--וְנָתַתִּי אֶת-פָּנַי בַּנֶּפֶשׁ הַהִוא, וְהִכְרַתִּי אֹתוֹ מִקֶּרֶב עַמּוֹ. 
<A NAME="7"> </A>
<B>ז</B> וְהִתְקַדִּשְׁתֶּם--וִהְיִיתֶם, קְדֹשִׁים:  כִּי אֲנִי יְהוָה, אֱלֹהֵיכֶם. 
<A NAME="8"> </A>
<B>ח</B> וּשְׁמַרְתֶּם, אֶת-חֻקֹּתַי, וַעֲשִׂיתֶם, אֹתָם:  אֲנִי יְהוָה, מְקַדִּשְׁכֶם. 
<A NAME="9"> </A>
<B>ט</B> כִּי-אִישׁ אִישׁ, אֲשֶׁר יְקַלֵּל אֶת-אָבִיו וְאֶת-אִמּוֹ--מוֹת יוּמָת:  אָבִיו וְאִמּוֹ קִלֵּל, דָּמָיו בּוֹ. 
<A NAME="10"> </A>
<B>י</B> וְאִישׁ, אֲשֶׁר יִנְאַף אֶת-אֵשֶׁת אִישׁ, אֲשֶׁר יִנְאַף, אֶת-אֵשֶׁת רֵעֵהוּ--מוֹת-יוּמַת הַנֹּאֵף, וְהַנֹּאָפֶת. 
<A NAME="11"> </A>
<B>יא</B> וְאִישׁ, אֲשֶׁר יִשְׁכַּב אֶת-אֵשֶׁת אָבִיו--עֶרְוַת אָבִיו, גִּלָּה; מוֹת-יוּמְתוּ שְׁנֵיהֶם, דְּמֵיהֶם בָּם. 
<A NAME="12"> </A>
<B>יב</B> וְאִישׁ, אֲשֶׁר יִשְׁכַּב אֶת-כַּלָּתוֹ--מוֹת יוּמְתוּ, שְׁנֵיהֶם:  תֶּבֶל עָשׂוּ, דְּמֵיהֶם בָּם. 
<A NAME="13"> </A>
<B>יג</B> וְאִישׁ, אֲשֶׁר יִשְׁכַּב אֶת-זָכָר מִשְׁכְּבֵי אִשָּׁה--תּוֹעֵבָה עָשׂוּ, שְׁנֵיהֶם; מוֹת יוּמָתוּ, דְּמֵיהֶם בָּם. 
<A NAME="14"> </A>
<B>יד</B> וְאִישׁ, אֲשֶׁר יִקַּח אֶת-אִשָּׁה וְאֶת-אִמָּהּ--זִמָּה הִוא; בָּאֵשׁ יִשְׂרְפוּ אֹתוֹ, וְאֶתְהֶן, וְלֹא-תִהְיֶה זִמָּה, בְּתוֹכְכֶם. 
<A NAME="15"> </A>
<B>טו</B> וְאִישׁ, אֲשֶׁר יִתֵּן שְׁכָבְתּוֹ בִּבְהֵמָה--מוֹת יוּמָת; וְאֶת-הַבְּהֵמָה, תַּהֲרֹגוּ. 
<A NAME="16"> </A>
<B>טז</B> וְאִשָּׁה, אֲשֶׁר תִּקְרַב אֶל-כָּל-בְּהֵמָה לְרִבְעָה אֹתָהּ--וְהָרַגְתָּ אֶת-הָאִשָּׁה, וְאֶת-הַבְּהֵמָה; מוֹת יוּמָתוּ, דְּמֵיהֶם בָּם. 
<A NAME="17"> </A>
<B>יז</B> וְאִישׁ אֲשֶׁר-יִקַּח אֶת-אֲחֹתוֹ בַּת-אָבִיו אוֹ בַת-אִמּוֹ וְרָאָה אֶת-עֶרְוָתָהּ וְהִיא-תִרְאֶה אֶת-עֶרְוָתוֹ, חֶסֶד הוּא--וְנִכְרְתוּ, לְעֵינֵי בְּנֵי עַמָּם; עֶרְוַת אֲחֹתוֹ גִּלָּה, עֲונוֹ יִשָּׂא. 
<A NAME="18"> </A>
<B>יח</B> וְאִישׁ אֲשֶׁר-יִשְׁכַּב אֶת-אִשָּׁה דָּוָה, וְגִלָּה אֶת-עֶרְוָתָהּ אֶת-מְקֹרָהּ הֶעֱרָה, וְהִוא, גִּלְּתָה אֶת-מְקוֹר דָּמֶיהָ--וְנִכְרְתוּ שְׁנֵיהֶם, מִקֶּרֶב עַמָּם. 
<A NAME="19"> </A>
<B>יט</B> וְעֶרְוַת אֲחוֹת אִמְּךָ וַאֲחוֹת אָבִיךָ, לֹא תְגַלֵּה:  כִּי אֶת-שְׁאֵרוֹ הֶעֱרָה, עֲונָם יִשָּׂאוּ. 
<A NAME="20"> </A>
<B>כ</B> וְאִישׁ, אֲשֶׁר יִשְׁכַּב אֶת-דֹּדָתוֹ--עֶרְוַת דֹּדוֹ, גִּלָּה; חֶטְאָם יִשָּׂאוּ, עֲרִירִים יָמֻתוּ. 
<A NAME="21"> </A>
<B>כא</B> וְאִישׁ, אֲשֶׁר יִקַּח אֶת-אֵשֶׁת אָחִיו--נִדָּה הִוא; עֶרְוַת אָחִיו גִּלָּה, עֲרִירִים יִהְיוּ. 
<A NAME="22"> </A>
<B>כב</B> וּשְׁמַרְתֶּם אֶת-כָּל-חֻקֹּתַי וְאֶת-כָּל-מִשְׁפָּטַי, וַעֲשִׂיתֶם אֹתָם; וְלֹא-תָקִיא אֶתְכֶם, הָאָרֶץ, אֲשֶׁר אֲנִי מֵבִיא אֶתְכֶם שָׁמָּה, לָשֶׁבֶת בָּהּ. 
<A NAME="23"> </A>
<B>כג</B> וְלֹא תֵלְכוּ בְּחֻקֹּת הַגּוֹי, אֲשֶׁר-אֲנִי מְשַׁלֵּחַ מִפְּנֵיכֶם:  כִּי אֶת-כָּל-אֵלֶּה עָשׂוּ, וָאָקֻץ בָּם. 
<A NAME="24"> </A>
<B>כד</B> וָאֹמַר לָכֶם, אַתֶּם תִּירְשׁוּ אֶת-אַדְמָתָם, וַאֲנִי אֶתְּנֶנָּה לָכֶם לָרֶשֶׁת אֹתָהּ, אֶרֶץ זָבַת חָלָב וּדְבָשׁ:  אֲנִי יְהוָה אֱלֹהֵיכֶם, אֲשֶׁר-הִבְדַּלְתִּי אֶתְכֶם מִן-הָעַמִּים. 
<A NAME="25"> </A>
<B>כה</B> וְהִבְדַּלְתֶּם בֵּין-הַבְּהֵמָה הַטְּהֹרָה, לַטְּמֵאָה, וּבֵין-הָעוֹף הַטָּמֵא, לַטָּהֹר; וְלֹא-תְשַׁקְּצוּ אֶת-נַפְשֹׁתֵיכֶם בַּבְּהֵמָה וּבָעוֹף, וּבְכֹל אֲשֶׁר תִּרְמֹשׂ הָאֲדָמָה, אֲשֶׁר-הִבְדַּלְתִּי לָכֶם, לְטַמֵּא. 
<A NAME="26"> </A>
<B>כו</B> וִהְיִיתֶם לִי קְדֹשִׁים, כִּי קָדוֹשׁ אֲנִי יְהוָה; וָאַבְדִּל אֶתְכֶם מִן-הָעַמִּים, לִהְיוֹת לִי. 
<A NAME="27"> </A>
<B>כז</B> וְאִישׁ אוֹ-אִשָּׁה, כִּי-יִהְיֶה בָהֶם אוֹב אוֹ יִדְּעֹנִי--מוֹת יוּמָתוּ; בָּאֶבֶן יִרְגְּמוּ אֹתָם, דְּמֵיהֶם בָּם.  {פ}</P>

<HR>
<P CLASS=s>
<A HREF="t0.htm">תנ"ך</A> -
ויקרא - <A HREF="t03.htm">הכול</A><BR>פרק
<A HREF="t0301.htm">א</A>
<A HREF="t0302.htm">ב</A>
<A HREF="t0303.htm">ג</A>
<A HREF="t0304.htm">ד</A>
<A HREF="t0305.htm">ה</A>
<A HREF="t0306.htm">ו</A>
<A HREF="t0307.htm">ז</A>
<A HREF="t0308.htm">ח</A>
<A HREF="t0309.htm">ט</A>
<A HREF="t0310.htm">י</A>
<A HREF="t0311.htm">יא</A>
<A HREF="t0312.htm">יב</A>
<A HREF="t0313.htm">יג</A>
<A HREF="t0314.htm">יד</A>
<A HREF="t0315.htm">טו</A>
<A HREF="t0316.htm">טז</A>
<A HREF="t0317.htm">יז</A>
<A HREF="t0318.htm">יח</A>
<A HREF="t0319.htm">יט</A>
כ
<A HREF="t0321.htm">כא</A>
<A HREF="t0322.htm">כב</A>
<A HREF="t0323.htm">כג</A>
<A HREF="t0324.htm">כד</A>
<A HREF="t0325.htm">כה</A>
<A HREF="t0326.htm">כו</A>
<A HREF="t0327.htm">כז</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t0320')</SCRIPT></P>
</BODY></HTML>
