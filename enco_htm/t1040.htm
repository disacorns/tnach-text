<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - ישעיהו פרק מ</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
מ
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
<BR>
 <BR>
<A HREF="http://www.mechon-mamre.org/mp3/t1040.mp3" TARGET="_blank">האזנה לפרק זה</A>
</P>
<HR>

<H1>ישעיהו פרק מ</H1>

<A NAME="1"> </A>
<P><B>א</B> נַחֲמוּ נַחֲמוּ, עַמִּי--יֹאמַר, אֱלֹהֵיכֶם. 
<A NAME="2"> </A>
<B>ב</B> דַּבְּרוּ עַל-לֵב יְרוּשָׁלִַם, וְקִרְאוּ אֵלֶיהָ--כִּי מָלְאָה צְבָאָהּ, כִּי נִרְצָה עֲונָהּ:  כִּי לָקְחָה מִיַּד יְהוָה, כִּפְלַיִם בְּכָל-חַטֹּאתֶיהָ.  {ס} 
<A NAME="3"> </A>
<B>ג</B> קוֹל קוֹרֵא--בַּמִּדְבָּר, פַּנּוּ דֶּרֶךְ יְהוָה; יַשְּׁרוּ, בָּעֲרָבָה, מְסִלָּה, לֵאלֹהֵינוּ. 
<A NAME="4"> </A>
<B>ד</B> כָּל-גֶּיא, יִנָּשֵׂא, וְכָל-הַר וְגִבְעָה, יִשְׁפָּלוּ; וְהָיָה הֶעָקֹב לְמִישׁוֹר, וְהָרְכָסִים לְבִקְעָה. 
<A NAME="5"> </A>
<B>ה</B> וְנִגְלָה, כְּבוֹד יְהוָה; וְרָאוּ כָל-בָּשָׂר יַחְדָּו, כִּי פִּי יְהוָה דִּבֵּר.  {פ}<BR>
<A NAME="6"> </A>
<B>ו</B> קוֹל אֹמֵר קְרָא, וְאָמַר מָה אֶקְרָא; כָּל-הַבָּשָׂר חָצִיר, וְכָל-חַסְדּוֹ כְּצִיץ הַשָּׂדֶה. 
<A NAME="7"> </A>
<B>ז</B> יָבֵשׁ חָצִיר נָבֵל צִיץ, כִּי רוּחַ יְהוָה נָשְׁבָה בּוֹ; אָכֵן חָצִיר, הָעָם. 
<A NAME="8"> </A>
<B>ח</B> יָבֵשׁ חָצִיר, נָבֵל צִיץ; וּדְבַר-אֱלֹהֵינוּ, יָקוּם לְעוֹלָם.  {ס} 
<A NAME="9"> </A>
<B>ט</B> עַל הַר-גָּבֹהַּ עֲלִי-לָךְ, מְבַשֶּׂרֶת צִיּוֹן, הָרִימִי בַכֹּחַ קוֹלֵךְ, מְבַשֶּׂרֶת יְרוּשָׁלִָם; הָרִימִי, אַל-תִּירָאִי, אִמְרִי לְעָרֵי יְהוּדָה, הִנֵּה אֱלֹהֵיכֶם. 
<A NAME="10"> </A>
<B>י</B> הִנֵּה אֲדֹנָי יְהוִה בְּחָזָק יָבוֹא, וּזְרֹעוֹ מֹשְׁלָה לוֹ; הִנֵּה שְׂכָרוֹ אִתּוֹ, וּפְעֻלָּתוֹ לְפָנָיו. 
<A NAME="11"> </A>
<B>יא</B> כְּרֹעֶה, עֶדְרוֹ יִרְעֶה, בִּזְרֹעוֹ יְקַבֵּץ טְלָאִים, וּבְחֵיקוֹ יִשָּׂא; עָלוֹת, יְנַהֵל.  {ס} 
<A NAME="12"> </A>
<B>יב</B> מִי-מָדַד בְּשָׁעֳלוֹ מַיִם, וְשָׁמַיִם בַּזֶּרֶת תִּכֵּן, וְכָל בַּשָּׁלִשׁ, עֲפַר הָאָרֶץ; וְשָׁקַל בַּפֶּלֶס הָרִים, וּגְבָעוֹת בְּמֹאזְנָיִם. 
<A NAME="13"> </A>
<B>יג</B> מִי-תִכֵּן אֶת-רוּחַ, יְהוָה; וְאִישׁ, עֲצָתוֹ יוֹדִיעֶנּוּ. 
<A NAME="14"> </A>
<B>יד</B> אֶת-מִי נוֹעָץ וַיְבִינֵהוּ, וַיְלַמְּדֵהוּ בְּאֹרַח מִשְׁפָּט; וַיְלַמְּדֵהוּ דַעַת, וְדֶרֶךְ תְּבוּנוֹת יוֹדִיעֶנּוּ. 
<A NAME="15"> </A>
<B>טו</B> הֵן גּוֹיִם כְּמַר מִדְּלִי, וּכְשַׁחַק מֹאזְנַיִם נֶחְשָׁבוּ; הֵן אִיִּים, כַּדַּק יִטּוֹל. 
<A NAME="16"> </A>
<B>טז</B> וּלְבָנוֹן, אֵין דֵּי בָּעֵר; וְחַיָּתוֹ--אֵין דֵּי, עוֹלָה.  {פ}<BR>
<A NAME="17"> </A>
<B>יז</B> כָּל-הַגּוֹיִם, כְּאַיִן נֶגְדּוֹ; מֵאֶפֶס וָתֹהוּ, נֶחְשְׁבוּ-לוֹ. 
<A NAME="18"> </A>
<B>יח</B> וְאֶל-מִי, תְּדַמְּיוּן אֵל; וּמַה-דְּמוּת, תַּעַרְכוּ לוֹ. 
<A NAME="19"> </A>
<B>יט</B> הַפֶּסֶל נָסַךְ חָרָשׁ, וְצֹרֵף בַּזָּהָב יְרַקְּעֶנּוּ; וּרְתֻקוֹת כֶּסֶף, צוֹרֵף. 
<A NAME="20"> </A>
<B>כ</B> הַמְסֻכָּן תְּרוּמָה, עֵץ לֹא-יִרְקַב יִבְחָר; חָרָשׁ חָכָם יְבַקֶּשׁ-לוֹ, לְהָכִין פֶּסֶל לֹא יִמּוֹט.  {ס} 
<A NAME="21"> </A>
<B>כא</B> הֲלוֹא תֵדְעוּ הֲלוֹא תִשְׁמָעוּ, הֲלוֹא הֻגַּד מֵרֹאשׁ לָכֶם; הֲלוֹא, הֲבִינוֹתֶם, מוֹסְדוֹת, הָאָרֶץ. 
<A NAME="22"> </A>
<B>כב</B> הַיֹּשֵׁב עַל-חוּג הָאָרֶץ, וְיֹשְׁבֶיהָ כַּחֲגָבִים; הַנּוֹטֶה כַדֹּק שָׁמַיִם, וַיִּמְתָּחֵם כָּאֹהֶל לָשָׁבֶת. 
<A NAME="23"> </A>
<B>כג</B> הַנּוֹתֵן רוֹזְנִים, לְאָיִן; שֹׁפְטֵי אֶרֶץ, כַּתֹּהוּ עָשָׂה. 
<A NAME="24"> </A>
<B>כד</B> אַף בַּל-נִטָּעוּ, אַף בַּל-זֹרָעוּ--אַף בַּל-שֹׁרֵשׁ בָּאָרֶץ, גִּזְעָם; וְגַם-נָשַׁף בָּהֶם וַיִּבָשׁוּ, וּסְעָרָה כַּקַּשׁ תִּשָּׂאֵם.  {ס} 
<A NAME="25"> </A>
<B>כה</B> וְאֶל-מִי תְדַמְּיוּנִי, וְאֶשְׁוֶה--יֹאמַר, קָדוֹשׁ. 
<A NAME="26"> </A>
<B>כו</B> שְׂאוּ-מָרוֹם עֵינֵיכֶם וּרְאוּ מִי-בָרָא אֵלֶּה, הַמּוֹצִיא בְמִסְפָּר צְבָאָם; לְכֻלָּם, בְּשֵׁם יִקְרָא, מֵרֹב אוֹנִים וְאַמִּיץ כֹּחַ, אִישׁ לֹא נֶעְדָּר.  {ס} 
<A NAME="27"> </A>
<B>כז</B> לָמָּה תֹאמַר יַעֲקֹב, וּתְדַבֵּר יִשְׂרָאֵל:  נִסְתְּרָה דַרְכִּי מֵיְהוָה, וּמֵאֱלֹהַי מִשְׁפָּטִי יַעֲבוֹר. 
<A NAME="28"> </A>
<B>כח</B> הֲלוֹא יָדַעְתָּ אִם-לֹא שָׁמַעְתָּ, אֱלֹהֵי עוֹלָם יְהוָה בּוֹרֵא קְצוֹת הָאָרֶץ--לֹא יִיעַף, וְלֹא יִיגָע:  אֵין חֵקֶר, לִתְבוּנָתוֹ. 
<A NAME="29"> </A>
<B>כט</B> נֹתֵן לַיָּעֵף, כֹּחַ; וּלְאֵין אוֹנִים, עָצְמָה יַרְבֶּה. 
<A NAME="30"> </A>
<B>ל</B> וְיִעֲפוּ נְעָרִים, וְיִגָעוּ; וּבַחוּרִים, כָּשׁוֹל יִכָּשֵׁלוּ. 
<A NAME="31"> </A>
<B>לא</B> וְקוֹיֵ יְהוָה יַחֲלִיפוּ כֹחַ, יַעֲלוּ אֵבֶר כַּנְּשָׁרִים; יָרוּצוּ וְלֹא יִיגָעוּ, יֵלְכוּ וְלֹא יִיעָפוּ.  {ס}</P>

<HR>
<P CLASS=s>
<A HREF="t0.htm">תנ"ך</A> -
ישעיהו - <A HREF="t10.htm">הכול</A><BR>פרק
<A HREF="t1001.htm">א</A>
<A HREF="t1002.htm">ב</A>
<A HREF="t1003.htm">ג</A>
<A HREF="t1004.htm">ד</A>
<A HREF="t1005.htm">ה</A>
<A HREF="t1006.htm">ו</A>
<A HREF="t1007.htm">ז</A>
<A HREF="t1008.htm">ח</A>
<A HREF="t1009.htm">ט</A>
<A HREF="t1010.htm">י</A>
<A HREF="t1011.htm">יא</A>
<A HREF="t1012.htm">יב</A>
<A HREF="t1013.htm">יג</A>
<A HREF="t1014.htm">יד</A>
<A HREF="t1015.htm">טו</A>
<A HREF="t1016.htm">טז</A>
<A HREF="t1017.htm">יז</A>
<A HREF="t1018.htm">יח</A>
<A HREF="t1019.htm">יט</A>
<A HREF="t1020.htm">כ</A>
<A HREF="t1021.htm">כא</A>
<A HREF="t1022.htm">כב</A>
<A HREF="t1023.htm">כג</A>
<A HREF="t1024.htm">כד</A>
<A HREF="t1025.htm">כה</A>
<A HREF="t1026.htm">כו</A>
<A HREF="t1027.htm">כז</A>
<A HREF="t1028.htm">כח</A>
<A HREF="t1029.htm">כט</A>
<A HREF="t1030.htm">ל</A>
<A HREF="t1031.htm">לא</A>
<A HREF="t1032.htm">לב</A>
<A HREF="t1033.htm">לג</A>
<A HREF="t1034.htm">לד</A>
<A HREF="t1035.htm">לה</A>
<A HREF="t1036.htm">לו</A>
<A HREF="t1037.htm">לז</A>
<A HREF="t1038.htm">לח</A>
<A HREF="t1039.htm">לט</A>
מ
<A HREF="t1041.htm">מא</A>
<A HREF="t1042.htm">מב</A>
<A HREF="t1043.htm">מג</A>
<A HREF="t1044.htm">מד</A>
<A HREF="t1045.htm">מה</A>
<A HREF="t1046.htm">מו</A>
<A HREF="t1047.htm">מז</A>
<A HREF="t1048.htm">מח</A>
<A HREF="t1049.htm">מט</A>
<A HREF="t1050.htm">נ</A>
<A HREF="t1051.htm">נא</A>
<A HREF="t1052.htm">נב</A>
<A HREF="t1053.htm">נג</A>
<A HREF="t1054.htm">נד</A>
<A HREF="t1055.htm">נה</A>
<A HREF="t1056.htm">נו</A>
<A HREF="t1057.htm">נז</A>
<A HREF="t1058.htm">נח</A>
<A HREF="t1059.htm">נט</A>
<A HREF="t1060.htm">ס</A>
<A HREF="t1061.htm">סא</A>
<A HREF="t1062.htm">סב</A>
<A HREF="t1063.htm">סג</A>
<A HREF="t1064.htm">סד</A>
<A HREF="t1065.htm">סה</A>
<A HREF="t1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t1040')</SCRIPT></P>
</BODY></HTML>
